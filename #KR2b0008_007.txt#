# -*- mode: mandoku-view -*-
#+TITLE: 資治通鑑考異
#+DATE: 2015-09-23 09:43:30
#+PROPERTY: JUAN 6
<pb:KR2b0008_SBCK_007-1a>¶
資治通鑑考異卷第七¶
　　　　　　　　　　　　　　　　臣司馬光¶
　奉　勑編集¶
　　　　梁紀下¶
普通二年五月魏&KR0074;叔興降(梁帝紀七月叔興率衆降蓋/記奏到之日今從魏帝紀)¶
七月魏張普惠救義州不及(普惠傳云棄城/走今從裴&KR0201;傳)¶
三年十一月魏初行正光曆大赦(後魏律曆志云曆成㑹/孝明帝加元服攺元正)¶
(光因命曰正光曆按帝紀正光元年七月辛卯/加元服三年十一月丙午行正光曆今從之)¶
西豐矦正德明年自魏逃歸(梁書正德傳普通六年爲輕/車將軍頃之奔魏七年自魏)¶
(逃歸魏書蕭衍傳正光二年弟子正德來奔南史正德傳普/通三年爲輕車將軍湏之奔魏又自魏逃歸六年隨豫章王)¶
(北侵輒弃軍走北史蕭寶寅傳正光四年表論考課後乃云/表論正德後乃云莫折大提反按大提反在正光五年唯南)¶
<pb:KR2b0008_SBCK_007-1b>¶
(北史年月先後/相近今從之)¶
四年魏破六韓拔陵反(魏帝紀正光五年破落汗抜陵反/詔臨淮王彧討之五月彧敗削官)¶
(按令狐德棻周書賀拔勝傳衞可孤圍懷朔經年勝乃告急/於彧然則拔陵反當在四年蓋帝紀因詔彧討抜陵而言之)¶
(非拔陵於時始反也周/書作破六韓今從之)¶
衞可孤圍武川(北史可作瓌/今從周書)¶
五年四月魏賀拔勝見臨淮王彧於雲中(勝傳六至朔/州見彧按後)¶
(魏地理志雲中舊名朔州及攺懐朔鎮爲/朔州不容更以雲中爲朔州今但云雲中)¶
五月魏廣陽王深(魏帝紀作淵今/從列傳及北史)¶
六年正月魏元法僧殺髙諒稱帝(法僧傳作髙謨今從/魏帝紀又魏紀云自)¶
(稱宋王怯僧傳及北史皆云稱尊號梁書法僧傳云/云稱帝按法僧立諸子爲王必稱帝也今從梁書)¶
法僧遣子景仲來降(法僧傳云魏室大亂法僧據鎮議欲/匡復旣而魏亂稍定將討法僧法)¶
<pb:KR2b0008_SBCK_007-2a>¶
(懼歸&KR0323;按時魏亂/未定今從北史)¶
元略爲魏所敗(魏帝紀叙元略等事便在庚申法僧/叛下不應如此之速今移於月末)¶
三月元法僧驅彭城吏民萬餘人南渡(南史云武官戍/彭城者三千餘)¶
(人法僧皆印額爲奴逼將/南渡魏書梁書皆無此事)¶
五月魏李崇卒(魏帝紀在五月戊子按長曆是/月乙巳朔無戊子今不書日)¶
魏安豐王延明等將兵二萬逼彭城(南史陳慶之傳云/衆十萬今從梁書)¶
六月豫章王綜與梁話淮隂苗文寵投魏軍(南史綜傳/綜夜潜與)¶
(梁話苗寵三&KR0016;開北門涉汴河遂奔蕭城自稱隊主見延明/而拜延明坐之問其名是不荅曰殿下問人有見識者延明)¶
(召使視之曰豫章王也延明喜下地執其手荅其拜送于洛/陽按魏書及北史鹿悆傳皆豫有盟約魏豈得不知人魏書)¶
(蕭賛傳作濟隂芮文寵北史/作濟隂苗文寵今從南史)¶
綜更名賛(梁書南史皆云攺名/纉今從魏書北史)¶
<pb:KR2b0008_SBCK_007-2b>¶
延明令江革作大小寺碑(南史作文八寺/碑今從梁書)¶
十二月魏&KR0106;農太守王羆(周書羆傳羆未甞爲/&KR0106;農太守今從魏書)¶
七年六月魏長孫稚爲討絳蜀都督(費穆傳穆爲都督/平絳蜀不應有爾)¶
(都督今/從帝紀)¶
八月元洪業殺鮮于脩禮請降于魏葛榮殺洪業自立¶
(北史廣陽王深傳云深以兵士頻經退散人無鬬情連營轉/柵日行十里行逹交津隔水而陣賊脩禮常與葛榮謀後稍)¶
(信朔州人毛普賢榮常衘之普賢昔爲深統軍及在交津深/使人諭之普賢乃有降意又使録事叅軍元晏&KR0003;賊程殺&KR0017;)¶
(果相猜貳榮遂殺普賢脩禮而自立與魏/帝紀全殊又其語雜亂難曉今從帝紀)¶
十一月曹義宗逼新野魏遣魏承祖辛纂救之(梁書此/年冬新)¶
(野降魏書肅宗崩後新野猶在恐梁書誤蓋梁自前年攻新/野此年魏使魏承祖救之也又周于謹傳云孝昌二年与辛)¶
(纂討義宗/今以爲據)¶
<pb:KR2b0008_SBCK_007-3a>¶
大通元年正月莫折天生宼雍州(羊侃傳作莫/遮今從魏書)¶
湛僧智圍魏豫州(魏帝紀及曹丗表傳作/湛僧今從梁夏侯夔傳)¶
十月魏元慶和降陳慶之破魏兵王緯降(魏帝紀九月/辛卯東豫州)¶
(剌史元慶和以城叛梁帝紀十月庚戍魏東豫州刺史元慶/和以渦陽内屬夏侯夔傳湛僧智圍元慶和於廣陵慶和請)¶
(降詔以僧智爲東豫州鎮廣陵韋放傳普通八年曹仲宗攻/渦陽放㑹之滅主王偉降陳慶之傳大通元年𨽻曹仲宗代)¶
(渦陽城主王偉降詔以渦陽置西徐州然則廣陵渦陽兩處/兩事梁紀慶和渦陽之間或更有脫字耳魏紀九月據聞慶)¶
(和始叛之時梁紀十月據慶和降&KR0323;到日按陳慶之傳云自/春至冬今從梁紀十月爲定此别一廣陵非南兖州之廣陵)¶
(也王偉當作王緯/蓋草書之誤也)¶
二年四月魏長樂王子攸自髙渚渡河(楊衒之洛陽伽/藍記髙渚作霤)¶
(波今從/魏書)¶
已亥魏百官迎敬宗於河橋(伽藍記云十二日尔朱榮軍/於芒山之北河隂之野十三)¶
<pb:KR2b0008_SBCK_007-3b>¶
(日召百官迎駕至者盡誅之長曆是/月戊子朔十二日已亥也今從魏書)¶
榮殺魏髙陽王雍以下二千餘人(此史云榮惑費穆之/言謂天下乗機可取)¶
(乃譎朝士共爲盟誓將向河隂西北三里至南北長隄悉命/下馬西度即遣胡&KR0016;圍之妄言丞相髙陽王反殺王公以下)¶
(二千餘人榮傳一千/三百餘人今從魏紀)¶
趙元則應募爲禪文(北史曰時隴西李神儁頓丘李諧太/原温子昇並當丗辭人皆在圍中恥)¶
(從是命俯伏不應按神儁等不應/何得不死魏書本傳皆無其事)¶
髙歡勸榮稱帝(魏尓朱榮傳曰於是獻武王與外兵叅軍/司馬子如等切諌陳不可之理榮曰愆誤)¶
(&KR0002;是唯當以死謝朝廷今日安危之機計將何出獻武王等/曰未&KR0002;還奉長樂以安天下於是還奉莊帝北齊書神武紀)¶
(云榮將篡位神武諌恐不聽請鑄像卜之鑄不成乃止蓋魏/収與北齊史官欲爲神武掩此惡故云爾今從周書賀抜岳傳)¶
十月以元顥爲魏王遣陳慶之將兵送之(梁魏帝紀皆/云以顥爲魏)¶
(主唯顥傳作魏王按魏封劉昶爲宋王蕭寶寅爲齊王蕭詧/爲梁王皆俟得國然後使稱帝耳&KR0002;顥在南巳稱魏帝當行)¶
<pb:KR2b0008_SBCK_007-4a>¶
(即位之禮又梁朝應以客禮待之又顥不應再即帝位於/渙水蓋由王字與主字止欠一㸃故多致謬誤今從顥傳)¶
中大通元年二月魏濟隂王暉業(梁書作徽業/今從魏書)¶
四月元顥即帝位攺元(魏帝紀去年十月蕭衍以顥爲魏/主號年孝基入據銍城顥傳永安)¶
(二年四月於梁國城南登/壇燔燎年號孝基今從之)¶
陳慶之拔考城(魏書帝紀克考城在/辛丑後今從梁帝紀)¶
五月魏臨淮王彧迎顥(彧傳無迎顥事而梁陳慶之北齊/宋遊道傳有之蓋魏史爲彧諱也)¶
二年三月魏万俟仵(北史作万俟行/醜今從周書)¶
六月以魏汝南王恱爲魏王(梁帝紀中大通元年正月甲/子魏汝南王恱求還本國許)¶
(之二年六月丁巳遣恱還北爲魏主按魏書/恱傳恱未甞歸魏復入梁今刪去元年事)¶
万俟道洛歸略陽賊帥王慶雲(魏帝紀作白馬龍涸胡王/慶雲今從尓朱天光傳)¶
八月遣兵送魏王恱至境上(恱傳云立爲魏主號年更興/衍遣其將軍王僧辯送置境)¶
<pb:KR2b0008_SBCK_007-4b>¶
(上以兾侵逼按僧辯傳/未甞送恱蓋王弁耳)¶
魏邢邵巒之族弟(北史邢巒卷首排目云族孫臧邵而卷/中乃云巒叔祖祐祐從子蚪蚪子臧邵)¶
(魏書亦云巒從祖祐然則/臧邵乃巒族弟非族孫也)¶
尔朱榮妻鄕郡長公主(北史丗隆傳作北鄕/郡公主今從魏帝紀)¶
九月榮至洛陽(魏帝紀曰辛卯榮天穆自晉陽來朝按北/史九月&KR0004;榮至京十五日天穆至是月田)¶
(戍朔辛卯乃/十八日非也)¶
尓朱丗隆走賀拔勝不從(周書及北史云勝復隨丗隆/至河橋勝以爲臣無讎君之)¶
(義遂勒所部還都莊/帝大恱今從魏書)¶
十月尓朱拂律歸(魏書無拂律歸名伽藍記有之按尓朱/度律時在丗降所或者拂律歸即度律也)¶
魏源子恭鎭太行丹谷(伽藍記云源子恭揚寛領步/&KR0016;三萬鎮河内今從魏書)¶
尓朱丗隆至長子(魏帝紀云丗隆停建興/之髙都今從丗隆傳)¶
<pb:KR2b0008_SBCK_007-5a>¶
十二月尓朱兆從河橋西渉渡(伽藍記云從雷波渉/渡今從魏書兆傳)¶
魏城陽王徽抵宼祖仁家(魏書作宼禰按宼讃諸孫所字/皆連祖字或者名彌字祖仁今)¶
(從伽/藍記)¶
尓朱兆召髙歡并力(北齊慕容紹宗傳兆召髙祖紹宗諌/曰今天下擾攘人懐覬覦正是智士)¶
(用䇿之秋髙晉州才雄氣猛英略蓋丗譬如蛟龍安可借以/雲雨兆怒曰我與晉州推誠相待何得輙相間阻囚紹宗數)¶
(日乃釋之北史紹宗語在神武請帥降户就食山/東下按兆始召歡以自救非猜嫌之時今從北史)¶
二年二月魏廣陵王恭陽瘖(伽藍記云莊帝疑恭姦詐/夜遣人盗掠衣物拔刀劔)¶
(欲殺之恭張口以手拈舌竟乃不言/莊帝信其真患放令歸第今從魏書)¶
尓朱兆監軍孫白鷂(北史作白雞/今從北齊書)¶
四月尓朱仲逺使魏僧勉討崔祖螭斬之(北齊李渾傳/普泰中崔社)¶
(客反於海岱攻圍靑州以渾爲征東將軍都官尚書行臺赴/援而社客宿將多謀諸城各自保固堅壁清野諸將議有異)¶
<pb:KR2b0008_SBCK_007-5b>¶
(同渾曰社客賊之根本若簡/驍勇衘枚夜襲徑趨營下出/其不意咄嗟之間便可擒殄如社客就擒則諸郡可傳檄而)¶
(定諸將遟疑渾乃送行未明逹城下賊徒驚散擒社客斬首/法洛按其年時事迹與祖螭略同未知社客即祖螭爲别一人也今從魏帝紀)¶
六月庚申髙歡起兵信都(魏書帝紀起兵在庚申北齊書帝紀在/庚子北史魏紀齊紀亦然今從魏書紀)¶
魏楊愔見髙歡於信都(北齊書愔傳云愔父津爲并州剌/史愔隨之仼俄而孝莊幽崩愔時)¶
(適欲還都行逹邯鄲過津義從楊寛家爲寛所執至相州見/剌史劉誕以愔名家盛德甚相哀念遣隊主鞏榮貴防禁送)¶
(都至安陽亭榮貴遂與俱逃乃投髙昻兄弟僣竄累載屬齊/神武至信都遂投剌轅門即署行臺郎中按時齊神武巳在)¶
(信都言潜竄累載誤矣又云孝莊/幽崩而愔欲還都見執皆非也)¶
四年四月髙歡以賀拔岳爲𨵿西大行臺(北史薛孝/通爲中書)¶
(郎以𨵿中險固秦漢舊都須預謀鎮遏以爲後計縱河北失/利猶足據之節閔帝深以爲然問誰可任者通與賀拔岳同)¶
(事天光又與周文帝有舊二人並先在𨵿右並推薦之乃超/授岳督岐華秦雍諸軍事𨵿西大行臺雍州牧周文帝爲左)¶
(丞孝通爲右丞齎詔書馳驛入𨵿授岳等同鎮長安後天光/敗於韓陵節閔遂不得入𨵿爲齊神武幽廢按天光尚在節)¶
<pb:KR2b0008_SBCK_007-6a>¶
(閔安敢除岳鎮/關中今從魏書)¶
髙歡欲立汝南王恱聞其狂暴乃止(魏書恱傳云神武令/人示意恱旣至淸狂)¶
(如故動爲罪失不可扶立乃止按恱時猶在梁境/比召至洛往返幾日蓋神武聞其所爲而止耳)¶
五年正月魏竇泰破尓朱兆(魏帝紀正月庚寅朔甲午齊/献武王自晉陽出討兆丁酉)¶
(大破之於赤洪嶺北齊帝紀出兵在去年破兆/在今年按歳首宴㑹不應直至八日今從齊書)¶
五月魏王早等來降(梁帝紀六月巳卯魏建義城主/蘭寶以下邳城降今從魏書)¶
七月魏以賀拔允爲太尉(魏帝紀作賀拔渥按允字/阿鞠埿蓋埿字誤爲渥耳)¶
六年正月魏泉企討民夷平之(北史作泉仚/今從周書)¶
六月髙歡表魏主庫狄干等將兵自來違津渡(丘恱三/國典略)¶
(作朱違津今從/北齊書北史)¶
七月髙歡引軍渡河元斌之紿魏主云歡兵已至(魏書/斛斯)¶
<pb:KR2b0008_SBCK_007-6b>¶
# SB1_0180-037.png
# page missing
<pb:KR2b0008_SBCK_007-6b>¶
東魏孫搴卒陳元康爲功曹(典略孫搴卒在大同十年/四月按搴卒然後陳元康)¶
(爲功曹髙慎叛髙澄巳令元康救崔暹邙山之戰元康又勸/髙歡追宇文泰事並在九年北史元康傳又云草劉蠡升軍)¶
(書按蠡升滅在元年孫搴二年猶存今/不取然則搴卒宜置於澄入輔之下)¶
五月魏万俟普奔東魏(普降東魏事北齊書帝紀在三月/甲午典略在六月北史齊紀在六)¶
(月甲午周書帝紀北史魏/紀齊紀在五月今從之)¶
十二月東魏淸河王亶卒(國典云亶爲髙歡所酖典略周/太祖數歡罪亦云殺亶魏書北)¶
(史皆無亶傳而帝紀/皆云亶薨今從之)¶
三年閏九月髙歡自蒲津濟河(北齊帝紀十一月壬辰/神武自蒲津濟魏帝紀)¶
(十月壬辰敗于沙𫟍按長/十月壬辰朔北齊紀誤也)¶
四年二月東魏矦景攻廣州降之(典略矦景克廣州在/十一月按北史魏文)¶
(帝紀二月東魏陷南汾/頴豫廣四州今從之)¶
<pb:KR2b0008_SBCK_007-7a>¶
三月髙歡解大丞相頃之復故(北齊帝紀止有髙祖解/丞相年月而無復故之)¶
(又按興和元年議曆有丞相田曹參/軍信都芳蓋因邙山之捷而復也)¶
五月東魏鄭伯猷來聘(魏帝紀在二月丙辰蓋始/受命時也今從梁帝紀)¶
七年正月宕昌王梁彌定立(梁帝紀作彌/泰今從典略)¶
十二月劉敬躬以妖術惑衆(北史作敬宫/今從梁書)¶
八年十二月東魏楊斐來聘(典略作陽斐/今從魏書紀)¶
九年三月東魏大破魏兵斬首三萬餘級(北齊書云俘/斬六萬計今)¶
(從北史/彭樂傳)¶
東魏尉興慶戰死(典略作尉興敬今/從北齊書北史)¶
東魏軍士逃奔魏者告以髙歡所在(周賀拔勝傳云太/祖見齊神武旗鼔)¶
(識之今/從典略)¶
<pb:KR2b0008_SBCK_007-7b>¶
十一年六月楊㬓陳霸先至交州(典略作十二月癸丑/至交州姚思廉陳書)¶
(帝紀在六/月今從之)¶
中大同元年正月癸丑楊㬓等克嘉寧城(典略作乙未/今從梁帝紀)¶
三月幸同泰寺講經(典略云癸卯詔以今月八日於同泰/寺設無遮大會捨朕身及以宫人并)¶
(所王境土供養三寳四月丙戍公卿以錢二億萬奉贖按韓/愈佛骨表云三度捨身爲寺家奴&KR0002;并此則四矣今從梁書)¶
九月李賁屯典澈湖(典略云渡武平江據/新安村今從陳帝紀)¶
十月髙歡攻玉壁五十日士卒死者七萬人(北史韋孝/寛傳云苦)¶
(戰六旬傷及病死者/什四五今從北齊書)¶
太淸元年三月矦景請以十三州内附(梁書景傳云與/豫州剌史髙成)¶
(廣州剌史暴顯潁州剌史司馬丗雲荆州剌史郎椿㐮州剌/史李密兖州剌史邢子才南兖州剌史石長宣濟州剌史許)¶
(季良東豫州剌史丘元征洛州剌史尓朱渾願楊州剌史樂/恂北荆州剌史梅季昌北楊州剌史元神和等隂結私圖尅)¶
<pb:KR2b0008_SBCK_007-8a>¶
(相影㑹蕭韶太淸紀又有兖州剌史胡延豫州剌史傅士哲/楊州剌史可足渾洛無邢子才典略有荆州剌史庫狄暢無)¶
(髙成暴顯許季良尓朱渾願樂恂梅季昌/今依梁書而太淸紀有兩豫州蓋前官也)¶
是歳正月乙卯帝夢中原牧守皆降(典略云去年十二/月夜夢今從梁書)¶
四月東魏李系來聘(魏帝紀作李/緯今從本傳)¶
六月東魏韓軌等圍潁川聞魏李弼等將至引還(周書/帝紀)¶
(三月李弼救矦/景今從典略)¶
髙澄使髙德政佐弟洋(北史作德正/今從北齊書)¶
十二月乙亥以元貞爲咸陽王(梁帝紀作戊辰/遣貞今從典略)¶
二年正月矦景衆潰晝夜兼行追軍不敢逼(典略云/晝息夜)¶
(行追軍漸逼/今從梁書)¶
羊鴉仁弃懸瓠羊思逹弃項城(典略在六月/今從梁帝紀)¶
<pb:KR2b0008_SBCK_007-8b>¶
三月屈獠洞斬李賁(陳髙祖紀云太淸元年蓋/謂破賁之年今從梁帝紀)¶
八月矦景啓請戮羊鴉仁(梁書南史皆云並抑不奏典略/朱异拒之云云今從太清紀)¶
矦景反西攻馬頭(梁書云執太守劉神茂按神茂素/附於景無煩攻執今從太清紀典略)¶
十月庚寅景陷譙川(太清紀云十三日陷譙城下又云十/三日以王質廵江遏防典略上作庚)¶
(戍下作庚子按此月戊/子朔蓋三日庚寅也)¶
太子戎服入見上禀受方略(太淸紀云太宗見事急乃入/面啓髙祖曰請以軍事並以)¶
(垂付願不勞聖心南史云帝曰/此自汝事何更問爲今從典略)¶
十一月陳昕&KR0003;范桃棒降(太清紀南史皆云桃棒求以甲士二/千人來降以景首應購今從典略)¶
乙酉邵陵王綸進軍玄武湖側(太淸紀云二十九日典/略云壬午今從梁帝紀)¶
景擒莊丘慧霍俊等(典略作廣陵令崔俊南史作直閤將/軍胡子約廣陵令霍儁今從太淸紀)¶
鄱陽丗子嗣軍于蔡州(梁帝紀作張公/洲今從太清紀)¶
<pb:KR2b0008_SBCK_007-9a>¶
湘東王繹遣王僧辯將舟師萬人東下(太清紀云僧辯將/精卒二萬今從梁書)¶
十二月宣猛將軍李孝欽(梁帝紀作李遷/仕今從太清紀)¶
三年正月庚申朱异卒(梁帝紀作乙丑今/從太清紀典略)¶
甲子湘東丗子方等軍至(梁帝紀作戊辰/今從太淸紀)¶
二月庚子南康王㑹理等衆三萬至馬卬洲(梁帝紀作/丁未今從)¶
(太清紀典略典略云至于/琅邪今從太淸紀梁帝紀)¶
移軍江潭𫟍(梁帝紀作蘭亭𫟍/今從太淸紀典略)¶
三月&KR0004;閉城之日擐甲者二萬餘人(南史作三萬/今從典略)¶
南安侯駿&KR0003;邵陵王綸(典略云綸巳下咸&KR0003;柳/仲禮如此今從太淸紀)¶
柳津言邵陵仲禮不忠不孝(典略云柳仲禮族兄暉謂仲/禮曰天下事勢如此何不自)¶
(取冨貴仲禮曰兄今&KR0002;爲取之暉曰正當堅營不戰使賊平/臺城囚天子徐而縱兵既破之後復挾天子令諸侯也仲禮)¶
<pb:KR2b0008_SBCK_007-9b>¶
<pb:KR2b0008_SBCK_007-9b>¶
丙午呉盜陸緝(典略作戊子陸黯/今從太淸紀&KR0047;史)¶
癸丑侯景殺臨賀王正徳(典略五月正徳死/今從太淸紀南史)¶
景封元羅等十餘人皆爲王(太淸紀在八月二/十八日今從典略)¶
景殺永安侯確(太淸紀確死在/九月今從典略)¶
湘東王繹使丗子方等討河東王譽(太淸紀云&KR0004;上遣/諮議參軍周𢎞直)¶
(往湘州報河東王譽云侯景旣須撲滅今欲遣荆州兵力使/汝東往但使諸蕭有一人能匡國難吾無所惜譽對𢎞直攘)¶
(袂云身始至鎮百度俱闕征伐之任便未能行又遣舎人虞/預至譽所曰周𢎞直還知汝必不能自出師吾今便長驅席)¶
(卷還望三湘兵糧以相資給譽又拒絶意色殊慣上又遣録/事參軍劉瑴往雍宣旨於岳陽王詧曰吾舟艦足乗唯糧仗)¶
(闕少湘州有米巳就譽求雍部精兵必能分遣行留之計爾/自擇之詧荅曰兵馬蕃扞所須非敢减撤襄陽形勝之地豈)¶
(之意卿是股肱所&KR0009;可相毗賛邪荅曰樊[沔-丏+丐]衝要皇業所基/可蹔虚㲄出謂雍州別駕甄𤣥成曰&KR0026;殿下辝色曾無匡復)¶
(人情驍勇山川險固君其雅識寧俟多言㲄曰本論東討共/征獯逆義異西伯非敢聞命於是湘雍二蕃成亂謀矣是月)¶
<pb:KR2b0008_SBCK_007-10a>¶
(上遣丗子方等往湘州具陳軍國之計誡方等曰吾近累遺/使往湘並未相脣齒今故令汝至彼必望申吾意&KR0002;能得相)¶
(隨下可留王冲&KR0096;知州事譽遂不受命潜圗構逆/此皆蕭韶爲元帝隱惡飾辭耳今從梁書南史)¶
七月陳霸先擒蘭&KR0073;等(太清紀擒&KR0073;在/八月今從陳書)¶
丁卯鮑泉伐湘州(太清紀作八日或者/八日受命丁卯乃行也)¶
庚午以南康王㑹理兼尚書令(太清紀在八月二/十六日今從典略)¶
八月東魏髙澄以蘭京爲膳奴(陳元康傳作蘭固/成今從北齊帝紀)¶
九月岳陽王詧伐江陵兵敗守者殺張纉(太清紀云詧/使制文檄纉)¶
(曰吾蒙朝廷不丗之榮又荷湘東王國士之眷今日雖死義/無操筆及軍敗將殺之纉曰&KR0002;使&KR0047;師必振北賊將亡吾雖)¶
(死無所恨遂殺之弃尸於江陵北湖又云諸將並欲追躡上/以如子之情情所未忍曰彼不應來而來明其爲逆我應逐)¶
(不逐見我之𢎞此蓋亦/蕭韶之虚美今從&KR0047;史)¶
十一月乙卯葬武帝(太清紀云十四日梓宫/逹于脩陵今從梁書)¶
<pb:KR2b0008_SBCK_007-10b>¶
邵陵王綸奔鄱陽(南史云東土皆附綸臨城公大連懼將/害已乃圖之綸覺之乃去今從典略)¶
十二月庚寅宋子仙執&KR0047;郡王大連(典略云十二月庚/子朔擒大連按是)¶
(月壬午朔今/從太清紀)¶
太宗大寶元年正月陳霸先進軍&KR0047;康(太清紀在二月/今從陳帝紀)¶
南康王恪推邵陵王綸承制置百官(太淸紀云三月綸/逼奪恪州徙恪於)¶
(郡廨今從/梁書典略)¶
魏楊忠敗柳仲禮於漴頭(太清紀作潼頭在去/年十二月今從典略)¶
二月侯子鑒克廣陵城中無少長皆殺之(太清紀曰城/中數百人典)¶
(略曰死者八千/人今從&KR0047;史)¶
五月乙卯鄱陽王範卒(典略作已酉卒/今從太清紀)¶
丙辰東魏主禪位于齊(北齊書北史髙徳政傳云五月六/日留咸陽王坦等七日司馬子如)¶
<pb:KR2b0008_SBCK_007-11a>¶
(等至鄴九日文宣至城南頓按後魏書北史帝紀皆云辛亥/王如鄴甲寅加九錫丙辰魏主遜位戊午王即帝位典略辛)¶
(亥王還鄴以長曆推之此月己酉朔皆不與徳政/傳日相應蓋辛亥始自晉陽如鄴非到鄴之日也)¶
武陵王紀使丗子圎照帥兵東下(南史云六月辛酉紀/遣圎照東下按六月)¶
(己卯朔無辛酉典略在/五月或者五月辛酉歟)¶
六月丁亥齊主立李后(典略在五月乙丑/今從北齊帝紀)¶
庚子羊鴉仁奔江西盗殺之(太淸紀在十月令/從梁帝紀典略)¶
髙涼洗氏(典略作沈氏/今從隋書)¶
七月侯景以侯瑱爲湘州刺史(太淸紀在十一/月今從典略)¶
八月甲午湘東王繹遣王僧辯等趣江郢(典略云九月/戊申朔繹遣)¶
(僧辯按太淸紀事在八/月末今從梁簡文帝紀)¶
九月任約據西陽武昌(梁帝紀在十一/月今從太清紀)¶
<pb:KR2b0008_SBCK_007-11b>¶
任約擒衡陽王獻送建康殺之(梁帝紀在十一/月今從太淸紀)¶
十月立皇子大鈞等爲王(太清紀在十一月十/四日今從梁帝紀)¶
十一月武陵王紀帥諸軍發成都(&KR0047;史云十一月壬寅按/是月壬子朔無壬寅)¶
矦景自出屯𣈆熈(典略七月景軍次濡須使梁仲宣知留/府事按典略九月景請梁妃主同宴梁)¶
(帝紀十月乙未景逼太宗幸西州不容七月巳在濡湏今囚南/康王㑹理事見之太淸紀梁書典略晉熈皆作皖口今從&KR0047;史)¶
王偉殺&KR0047;康王㑹理(典略云十二月癸未建安矦賁等告/㑹理梁帝紀十月壬寅景害㑹理今)¶
(從太/清紀)¶
矦景殺武林矦諮(太淸紀在㑹理/死前今從&KR0047;史)¶
二年正月湘東王繹遣尹恱等將兵趣武昌(典略在去/年十一月)¶
(今從太/淸紀)¶
張彪將趙稜孫鳯敗走(典略去年十一月彪自圍錢塘與/趙伯超戰敗于臨平死者八万餘)¶
<pb:KR2b0008_SBCK_007-12a>¶
(人走還剡伯超兄子稜在彪軍中謀殺彪僞請與彪盟引小/刀披心出血自㰱彪信之亦取刀剌血報之刀適至心稜以)¶
(手按之刀斜入不深彪頓絶稜謂巳死出外告彪諸將云彪/巳死當共求富貴彪左右韓武入視之彪巳蘇細聲謂曰我)¶
(尚活可與手武遂誅稜彪復奉/表於湘東王繹今從太淸紀)¶
二月魏楊忠執邵陵王綸(太淸紀云宇文泰遣忠襲綸詐/稱來相禮接綸白服與相見執)¶
(而害之今從/梁書&KR0047;史)¶
齊遣曹文皎使于江陵(典略在正月丙午/朔今從太淸紀)¶
陳霸先擒李遷仕斬之(太淸紀在四月云遷仕追霸先於/雩都縣連營相持百餘日是月廣)¶
(州剌史蕭勃遣歐陽隗水歩萬餘人來援隗與戰大/破之斬遷仕首餘黨悉降霸先引軍前進今從陳書)¶
閏月矦景發建康(梁帝紀三月丁未景發京師典略云閏/三月丁未按乙卯徐文盛克武昌不容)¶
(丁未景巳發建康閏三月/甲戊朔無丁未蓋字誤也)¶
四月壬戍景衆濟江(梁帝紀作甲子/今從太淸紀)¶
<pb:KR2b0008_SBCK_007-12b>¶
六月景別將支化仁鎭魯山(梁帝紀作魏司徒張化仁按魏/司徒安得爲景守城今從典略)¶
范希榮行江州事(典略云江州刺/史今從太淸紀)¶
余孝頃遣兵救鄱陽于慶走(長曆六月癸卯朔太淸紀一/曰慶走二曰擒任約三曰景)¶
(走今從/梁帝紀)¶
七月丁亥矦景還至建康(典略作六月壬戍太清紀作/七月二十日今從梁帝紀)¶
八月壬戍豫章王棟即帝位(典略作壬辰誤/今從太清紀)¶
景殺&KR0047;郡王大連於姑熟(太淸紀云於九/江今從梁書)¶
十月宜豐矦循(&KR0047;史作脩/今從梁書)¶
丙辰王僧辯等啓湘東王繹上尊號(典略作乙卯/今從太淸紀)¶
十一月戊寅繹以安&KR0047;矦方矩爲中衞將軍(梁書在八/月辛亥今)¶
(從太/淸紀)¶
<pb:KR2b0008_SBCK_007-13a>¶
丗祖承聖元年正月已卯矦子鑒等帥兵至合肥(典略/二月)¶
(庚子子鑒等圍合肥克/其羅城今從太清紀)¶
突厥子弟謂之特勒(諸書或作特勤今從劉昫/舊唐書及宋祁新唐書)¶
三月矦子鑒以鵃䑠千艘載戰士(典略作烏鵲舫/千艘今從梁書)¶
庚辰王僧辯督諸軍至張公洲(典略作戊寅/今從太清紀)¶
陳霸先於石頭西落星山築柵(陳書云橫隴立/柵今從典略)¶
已丑僧辯等上表勸進(梁帝紀戊子王以賊平告明堂太/社巳丑僧辯等奉表按表文云衆)¶
(軍以戊子緫集建康豈是日告捷即能逹/江陵乎蓋僧辯等以己丑日發表&KR0134;進耳)¶
四月僧辯啓陳霸先鎮京口(陳紀髙祖應接郭元建還僧/辯啓髙祖鎮京口按是時徐)¶
(嗣徽爲南徐州剌史蓋霸先但/領兵戍京口耳未爲剌史也)¶
羊鯤叱海師向京口(典略云舟人李橫文紿/景向南徐州今從梁書)¶
<pb:KR2b0008_SBCK_007-13b>¶
溧陽公主亦預食焉(典略云復烹溧陽/公主今從南史)¶
五月遣侍中豐城矦泰等謁山陵(梁書在四月官爲司/空太淸紀在此月官)¶
(太宰今/從典略)¶
九月魏宇文泰遣西豐矦循還江陵(典略云十月乙未/朔太祖謂循云云)¶
(按太淸紀是月循/至江陵今從之)¶
十一月李洪雅保空雲城(典略作空零/城今從梁書)¶
二年二月突厥科羅立號乙息記可汗(顔師古隋書突/厥傳云弟逸可)¶
(汗立今從周/書及北史)¶
三月柔然又立鄧叔子爲可汗(魏書北史蠕蠕傳皆云/立鐵伐爲可汗突厥傳)¶
(皆云立鄧叔子爲可汗蓋/部落分散各有所立也)¶
俟斤立號木杆可汗(周書作木汗隋書作/俟斗木杆今從北史)¶
<pb:KR2b0008_SBCK_007-14a>¶
魏宇文泰遣尉遲廻伐蜀(典略在正月戊/辰今從周紀)¶
陸納遣呉藏等據車輪(梁紀云二月丙子按長/曆二月無丙子梁紀誤)¶
王僧辯至巴陵(典略云三月辛酉按長曆是/月癸亥朔無辛酉典略誤)¶
宜豐矦循讓都督於僧辯(僧辯傳云與陳霸先/讓都督今從典略)¶
四月丙申僧辯軍于車輪(典略作甲子非/也今從梁紀)¶
六月湘州平(梁紀乙酉湘州平按長/曆是月無乙酉梁紀誤)¶
七月辛未苻昇等斬公孫晃降於王琳(典略作丙戍/今從梁書)¶
九月齊主遣邢景逺歩大汗薩將襲建康(梁書作邢/杲逺歩六)¶
(汗薩今從北/齊書北史)¶
三年正月齊主破山胡男子十三以上皆斬(北史作十/二以上今)¶
(從典/略)¶
<pb:KR2b0008_SBCK_007-14b>¶
宇文泰廢魏主立齊王廓(國典云三月廢帝四月立恭/帝北史皆在正月今從之)¶
三月甲辰以王僧辯爲太尉(典略作二月甲/子今從梁紀)¶
五月魏李遷哲徇地至巴州牟安民降之(典略云斬梁/巴州剌史牟)¶
(安平今從/周書北史)¶
十一月甲寅魏人百道攻城(梁紀作辛卯誤/也今從典略)¶
帝焚圖書十四萬卷(隋經籍志云焚七萬卷南史云十餘/萬卷按周僧辯所送建康書巳八萬)¶
(卷井江陵舊書豈止/七萬卷乎今從典略)¶
胡人牽帝使拜于謹(典略云謹撝梁主令西至龍泉廟出/武陵河東二王子孫於獄列於沙州)¶
(鎻械嚴酷瘡痍腐爛引梁主使視之謂曰此皆骨&KR0079;忍虐如/此何以爲君上無以應接武陵諸子先巳餓死河東子孫亦)¶
(應不存/今不取)¶
十二月于謹選百姓男女數萬口爲奴婢(典略作五十萬/今從梁紀南史)¶
<pb:KR2b0008_SBCK_007-15a>¶
敬帝紹泰元年正月梁王詧即帝位(周書詧傳云詧在/位八載保定二年)¶
(薨然則詧雖以甲戍年爲魏/所立乙亥年乃即位攺元也)¶
齊淸河王岳進軍臨江陸法和宋蒞降之(北史宋蒞作/宋茝今從北)¶
(齊紀又北齊紀云壬寅岳度江克夏首送/法和按典略甲午齊巳召岳還今從之)¶
甲午齊召岳還使慕容儼戍郢州(梁紀四月法和降齊/使侯瑱討之按齊主)¶
(與王僧辯書云淸河王岳今次漢口與陸居/士相㑹然則法和先巳降齊也今從典略)¶
五月王僧辯遣使送質於貞陽矦淵明(典略三月辛卯/遣廷尉張種等)¶
(送質于鄴按淵明五月/始入建康疑太早恐非)¶
辛丑淵明自采石濟江(梁紀七月辛丑淵明濟江甲辰入/京師北齊紀五月蕭明入建業按)¶
(典略五月庚子僧辯逆淵明辛/丑濟江癸卯至建康今從之)¶
九月丙午淵明遜位(梁書九月丙午帝即皇帝位十月已/巳大赦攺元按長曆丙午九月二十)¶
<pb:KR2b0008_SBCK_007-15b>¶
(九日已巳十月二十二日豈有即位二十四日始攺元大赦/乎蓋丙午復梁王位十月乃即帝位耳典略丁未廢貞陽矦)¶
(出就邸今/並從陳書)¶
十月韋載以郡應杜龕(典略作韋載/今從梁陳書)¶
王僧智據吳郡拒守(南史云僧智奔/任約今從典略)¶
陳霸先還建康(梁書十一月庚寅霸先還建康按庚寅十/一月十三日太晩且庚寅以前霸先巳有)¶
(在建康與齊相拒/事迹今從陳書)¶
十一月癸未矦安都襲胡墅(典略作己巳按長曆是月/戊寅朔無己巳今從陳書)¶
太平元年正月陳蒨斬杜龕(梁書太平元年正月癸未/杜龕降詔賜死陳書紹泰)¶
(元年十二月杜龕以城降明年正月癸未誅杜龕于呉興龕/從弟北叟司馬沈孝敦並賜死典略魏恭帝二年十二月蒨)¶
(命劉澄等攻龕大敗之龕乃降明年正月丁亥周鐵虎送杜/龕祠項王神使力士拉於坐龕從弟北叟司馬沈孝敦並賜)¶
(死今從/南史)¶
<pb:KR2b0008_SBCK_007-16a>¶
王僧智弟僧愔俱奔齊(梁書南史王僧辯傳僧辯旣亡僧/智得就任約約敗走僧智肥不能)¶
(行又遇害僧智弟僧愔位譙州剌史征蕭勃及聞兄死引軍/還時吴州剌史羊亮𨽻在僧愔下與僧愔不平密召矦瑱見)¶
(禽僧愔以名義責瑱瑱乃委罪於將羊鯤斬之僧愔復得奔/齊陳書南史矦瑱傳則云僧辯使其弟僧愔與瑱共討蕭勃)¶
(及陳武帝誅僧辯僧愔隂欲圖瑱及奪其軍瑱知之盡収僧/愔徒黨僧愔奔齊典略魏恭帝三年正月&KR0004;僧愔與瑱共討)¶
(曲江矦勃至是吴州剌史羊亮&KR0003;僧愔襲瑱而翻以告瑱/瑱攻之僧愔奔齊凡比諸&KR0003;莫知孰是今約其梗槩言之)¶
四月矦安都襲齊司馬恭(梁書云壬午安都襲恭按/長曆是月乙巳朔無壬午)¶
五月齊人詐許退師(典略云五月齊主在東山飲酒投杯/赫怒召魏収於前立爲制書欲自將)¶
(西討長安令上黨王渙將兵伐梁於是渙南侵/按梁陳北齊帝紀及渙傳皆無是事今去之)¶
矦安都擒齊乞伏無勞(南史作乞伏無/芳今從陳書)¶
十一月齊併省一百五十三郡(北史作五十六/郡今從齊書)¶
十二月齊築長城(去歳六月已云築長城而城名長短不/同不知與此爲一事爲二事北齊書北)¶
<pb:KR2b0008_SBCK_007-16b>¶
(史皆然今/兩存之)¶
　　　陳紀上¶
髙祖永定元年二月蕭孜勃之從子(陳書南史周文育/傳皆作子今從梁)¶
(書帝/紀)¶
南江州刺史余孝頃(典略作南康州/剌史今從梁書)¶
十月矦安都等大敗(典略云乙亥安都敗陳書云是月敗/績按髙祖以乙亥受禪安都聞之而)¶
(嘆豈同日乎/今從陳書)¶
二年二月沈泰奔齊(北齊帝紀在八/月今從陳帝紀)¶
三月齊司馬消難降周(北齊帝紀四月消難/叛今從周書典略)¶
齊主自𣈆陽還鄴(北齊帝紀天保七年八月帝如晉陽不/言其還八年四月帝在城東馬射敕京)¶
(師婦女悉赴觀是在鄴也此月又言至自晉陽六月乙丑帝/自晉陽北廵則又復在晉陽必有差𤣥今不敢增損)¶
<pb:KR2b0008_SBCK_007-17a>¶
王琳奉梁永嘉王莊即帝位(北齊帝紀十一月丁巳琳/遣使請立莊仍以江州内)¶
(屬令莊居之十二月癸酉詔莊爲梁主進居九派今從陳書/及典略然陳書典略皆云立莊於郢州按琳時在湓城蓋始)¶
(居江州後/遷郢州耳)¶
十一月齊主刺尉子輝(北史作子燿今/從北齊書典略)¶
齊常山王演因諫爭&KR0013;毆撻(北史孝昭紀云文宣賜帝/魏時宫人醒而忘之謂帝)¶
(擅取遂令刀環亂築因此/致困今從北史王晞傳)¶
丗祖天嘉元年二月侍中𡊮泌(北齊書作長史/𡊮泌今從陳書)¶
齊常山王演出歸第(北齊書孝昭紀云除太𫝊録尚書朝政/皆決於帝月餘乃居藩邸今從楊愔傳)¶
可朱渾天和道元之子(典略云道元弟/今從北齊書)¶
武衞娥永樂叩刀仰視(北齊書作領軍劉/桃枝今從北史)¶
二年正月合州刺史裴景徽(北齊書作景/暉今從陳書)¶
<pb:KR2b0008_SBCK_007-17b>¶
三年正月周遣杜杲送安成王頊南歸(典略作杜果/今從周書)¶
閏二月攺鑄五銖錢(隋志在天嘉五/年今從陳帝紀)¶
九月丁亥詔安成王頊代吳明徹攻周迪(陳書帝紀云/丁亥迪請降)¶
(詔安成王諱督衆軍以/招納之今從南史迪傳)¶
四年正月齊魏収除名(北齊書帝紀正月乙亥収爲僕射/已卯除名相去五日不容如此之)¶
(速恐誤今/去其日)¶
九月周楊荐使突厥復命(典略在保定二年按王慶傳云/是歳乃興入并之投故置於此)¶
臨海王光大元年二月安成王頊欲収韓子髙毛喜止¶
之(陳書文沈后傳云安成王旣專沈太后憂悶計無所出乃/密賂宦者蔣裕令誘建安人張安國使據郡反兾因此以)¶
(圖髙宗安國事覺並爲髙宗所誅時后左右近侍頗知其事/后恐連逮黨與並殺之按后欲圖髙宗而令安國據建安反)¶
(理不相渉且后&KR0002;實有此謀髙/宗旣立后豈得自全今刪去)¶
<pb:KR2b0008_SBCK_007-18a>¶
到仲舉韓子髙賜死(陳書子髙傳死在光大元年八月按/華皎傳子髙誅後皎始謀叛帝紀此)¶
(年五月皎巳謀反又慈訓太后令先言劉師知子髙誅後乃/及余髙頃始興王伯茂傳師知等誅後伯茂乃進號中衞然)¶
(則子髙/傳誤也)¶
六月齊封皇弟仁直爲丹陽王(北齊書帝紀名/統今從列傳)¶
九月周元定以歩&KR0016;數千圍郢州(陳帝紀云歩&KR0016;二萬盖/夸誕之辭今從周帝紀)¶
徐度執元定盡俘其衆(陳書云獲萬餘人馬四/千匹亦恐夸誕今不取)¶
<pb:KR2b0008_SBCK_007-18b>¶
¶
資治通鑑考異卷第七¶

