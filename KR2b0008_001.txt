# -*- mode: mandoku-view -*-
#+TITLE: 資治通鑑考異
#+DATE: 2015-09-23 09:43:30
#+PROPERTY: JUAN 0
<pb:KR2b0008_SBCK_001-1a>¶
資治通鑑考異卷第一¶
　　臣司馬光奉　勑編集¶
　　周紀¶
安王二十五年魯穆公薨子共公奮立(司馬遷史記/六國表周威)¶
(烈王十九年甲戍魯穆公元年烈王元年丙午共公元年顯/王十七年己巳康公元年二十六年戊寅景公元年赧王元)¶
(年丁未平公元年二十年丙寅文公元年四十三年己丑頃/公元年五十九年乙巳周亡秦莊襄王元年壬子楚滅魯按)¶
(魯丗家穆公三十三年卒&KR0002;元甲戍終乙巳則是三十二年/也共公二十二年卒&KR0002;元丙午終戊辰則是二十三年也康)¶
(公九年卒景公二十五年卒平公二十二年卒&KR0002;元丁未終/乙丑則是十九年也文公二十三年卒頃公二十四年楚滅)¶
(魯班固漢書律曆志文公作緡公其在位之年與丗家異者/惟平公二十年耳本志自魯僖公五年正月辛亥朔旦冬至)¶
(推之至成公十二年正月庚寅朔旦冬至定公七年正月己/巳朔旦冬至元公四年正月戊申朔旦冬至康公四年正月)¶
<pb:KR2b0008_SBCK_001-1b>¶
(丁亥朔旦冬至緡公二十二年正月丙寅朔旦冬至漢髙祖/八年十一月乙巳朔旦冬至武帝元朔六年十一月甲申朔)¶
(旦冬至元帝&KR0004;元二年十一月癸亥朔旦冬至其間相距皆/七十六年此最為得實又與魯丗家注皇甫謐所紀歳次皆)¶
(合今從之六國表/差謬難可盡據也)¶
顯王七年燕&KR0074;公薨子文公立(史記蘇秦傳謂之燕文/侯按春秋時此燕簡公)¶
(已稱公文公之子易王尋稱王/豈文公獨稱侯乎今從丗家)¶
三十六年蘇秦約六國從(史記蘇秦傳秦兵不敢闚函/谷関十五年又云其後秦使)¶
(犀首欺齊魏與共伐趙蘇秦去趙而從約皆解齊魏伐趙敗/從約止在明年耳其自相違戾如此秦本紀惠文王七年公)¶
(子卬與魏戰虜其將龍賈後二年事耳烏在其不闚函谷/十五年乎此出於遊談之士誇大蘇秦而云爾今不取)¶
愼靚王二年魏惠王薨子襄王立(史記魏丗家云惠王/三十六年卒子襄王)¶
(立襄王十六年卒子哀王立哀王二十三年卒子昭王立六/國表惠王元辛亥終丙戌襄王元丁亥終壬寅哀王元癸卯)¶
(終乙丑按杜預春秋後序云太康&KR0004;汲縣有發舊冡者大得/古書其紀年篇起自夏殷周皆三代王事無諸國别也唯特)¶
<pb:KR2b0008_SBCK_001-2a>¶
(記晉國起自殤叔次文侯昭侯以至曲沃莊伯皆用夏正編/年相次晉國滅獨記魏事下至魏哀王之二十年蓋魏國之)¶
(史記也哀王於史記襄王之子惠王之孫也古書紀年篇惠/王三十六年改元從一年始至十六年而稱惠成王卒即惠)¶
(王也疑史記誤分惠成之丗以為後王年也哀王二十三年/乃卒故特不稱謚謂之今王裴駰魏丗家注引和嶠云紀年)¶
(起自黃帝終於魏之今王今王者魏惠成王子按太史公書/惠成王但言惠王惠王子曰襄王襄王子曰哀王惠王三十)¶
(六年卒襄王立十六年卒并惠襄為五十二年今按古文惠/成王立三十六年攺元稱一年攺元後十七年卒太史公書)¶
(為誤分惠成之丗以為二王之年數也丗本惠王生襄王而/無哀王然則今王者魏襄王也彼旣魏史所書魏事必得其)¶
(真今/從之)¶
赧王五十七年魏新垣&KR0283;&KR0003;趙欲帝秦魯仲連折之¶
(史記魯仲連傳云新垣衍謝請出不敢復言帝秦秦將聞之/為却軍五十里按仲連所言不過論帝秦之利害耳使新垣)¶
(衍慙怍而去則有之秦將何預而退軍五/十里乎此亦遊談者之誇大也今不取)¶
　　漢紀上¶
<pb:KR2b0008_SBCK_001-2b>¶
太祖元年十月沛公至霸上(史記漢書荀恱漢紀皆云/是月五星聚東井按魏&KR3890;)¶
(後魏書髙允傳崔浩集諸術士考校漢元以來日月薄蝕五/星行度并譏前史之失别為魏歴以示允允曰善言逺者必)¶
(先驗於近且漢元年冬十月五星聚於東井此乃歴術之淺/事今譏漢史而不覺此謬恐後之譏今猶今之譏古浩曰所)¶
(謬云何允曰按星傳金水二星常附日而行冬十月日旦在/尾箕昬𣳚於申南而東井方出於寅北二星何因背日而行)¶
(是史官欲神其事不復推之於理浩曰欲為變者何所不可/君獨不疑三星之聚而怪二星之來允曰此不可以空言争)¶
(宜更審之時坐者咸怪東宫少傳游雅曰髙君長於歴當不/虚言也後歳餘浩謂允曰先所論者本不經心及更考究果)¶
(如君語以前三月聚於東井非十/月也今從之十月不言五星聚)¶
三年酈生勸漢主據敖倉又請&KR0003;齊王(史記漢書皆以/食其勸取敖倉)¶
(及請&KR0003;齊合為一事獨劉向新/序分為二臣謂分為二者是)¶
五年九月壬子立盧綰為燕王(史記漢書髙紀於此皆/云使丞相噲將兵平代)¶
(地按樊噲傳從平韓王信乃遷左丞相是時未/為丞相又代地無反者噲傳亦無此事疑紀誤)¶
<pb:KR2b0008_SBCK_001-3a>¶
十年五月太上皇崩七月癸卯葬(漢書五月太上皇后/崩七月癸卯太上皇)¶
(崩葬萬年荀紀五月無后字七月無崩字蓋/荀恱之時漢書本尚未訛謬故也今從之)¶
徙周昌為趙相以趙堯為御史大夫(史記漢書張良傳/皆云十二年上擊)¶
(黥布還愈欲易太子按百官表十年趙堯/為御史大夫則是時太子位已定今從之)¶
十一年二月丙午立皇子恢為梁王(漢書諸侯王表作/三月丙午按劉羲)¶
(叟長曆三月丙辰朔無/丙午今從史記年表)¶
七月立皇子長為淮南王(史記諸侯年表云十二月庚/子厲王長元年漢書諸侯王)¶
(表十月庚午立/今從漢書帝紀)¶
上欲使太子擊黥布太子客使吕釋之夜見吕后(史/記)¶
(漢書皆云吕澤夜見吕后按恩澤侯表有周吕侯澤建成侯/釋之今此上云建成侯而下云吕澤恐誤當為釋之是又留)¶
(侯丗家上欲廢太子立戚夫人子趙王如意大臣多諌爭未/能得堅決者也吕后恐不知所為人或謂吕后曰留侯善畫)¶
<pb:KR2b0008_SBCK_001-3b>¶
(計筴上信用之吕后乃使建成侯吕澤劫留侯曰君常為上/謀臣今上易太子君安得髙枕而卧乎留侯曰始上數在困)¶
(急之中幸用臣筴今天下安定以愛欲易太子骨肉之間雖/臣等百餘人何益吕澤強要曰為我畫計留侯曰此難以口)¶
(舌爭也顧上有不能致者天下有四人四人者年老矣皆以/為上慢侮人故逃匿山中義不為漢臣然上高此四人今公)¶
(誠能無愛金玉璧帛令太子為書卑辭安車因使辯士固請/宜來來以為客時時從入朝令上見之則必異而問之問之)¶
(上知此四人賢則一助也於是吕后令吕澤使人奉太子書/卑辭厚禮迎此四人四人至客建成侯所上欲使太子擊黥)¶
(布四人相謂曰凡來者將以存太子太子將兵事危矣乃&KR0003;/建成侯云云上遂自行上破布歸置酒太子侍四人從太子)¶
(年皆八十有餘鬚眉皓白衣冠甚偉上怪問之曰彼何為者/四人前對各言名姓曰東園公角里先生綺里季夏黄公上)¶
(乃大驚曰吾求公數歳公辟逃我今公何自從吾兒游乎四/人皆曰陛下輕士善罵臣等義不受辱故恐而亡匿竊聞太)¶
(子為人仁孝恭敬愛士天下莫不延頸欲為太子死者故臣/等來耳上曰煩公幸卒調護太子四人為壽已畢起去上目)¶
(送之召戚夫人指示四人者曰我欲易之彼四人輔之羽翼/已成難動矣吕氏眞而主矣戚去人泣上曰為我楚舞吾為)¶
(若楚歌歌曰鴻鵠髙飛一舉千里羽翮已就横絶四海横絶/四海當可柰何雖有矰繳尚安所施歌數闋戚夫人嘘唏流)¶
<pb:KR2b0008_SBCK_001-4a>¶
(涕上起去罷酒竟不易太子者留侯本招此四人之力也按/髙祖剛猛伉厲非畏搢紳譏議者也但以大臣皆不肯從恐)¶
(身後趙王不能獨立故不為耳&KR0002;決意欲廢太子立如意不/顧義理以留侯之乆故親信猶云非口舌所能争豈山林四)¶
(叟片言遽能柅其事哉借使四叟實能柅其事不過汚髙祖/數寸之刃耳何至悲歌云羽翮已成矰繳安施乎&KR0002;四叟實)¶
(能制髙祖使不敢廢太子是留侯為子立黨以制其父也留/侯豈為此哉此特辯士欲夸大四叟之事故云然亦猶蘇秦)¶
(約六國從秦兵不敢闚函谷闗十五年魯仲連折新垣衍秦/將聞之却軍五十里耳凡此之類皆非事實司馬遷好竒多)¶
(愛而采之/今皆不取)¶
十二年十一月陳豨反漢擊斬豨(盧綰傳云漢使樊噲擊/斬豨按斬豨者周勃非)¶
(噲/也)¶
四月甲辰帝崩于長樂宫(漢書云吕后與審食其謀盡/誅諸將酈商見審食其&KR0003;以)¶
(如此大臣内畔諸將外反亡可蹻足待也審食其入言之乃/以丁未發䘮按吕后雖暴戾亦安敢一旦盡誅大臣又時陳)¶
(平不在滎陽樊噲不在/代此&KR0003;恐妄今不取)¶
<pb:KR2b0008_SBCK_001-4b>¶
惠帝三年季布曰前匈奴圍髙帝於平城(季布傳云/前陳豨反)¶
(於代時匈奴圍髙帝於平城按平/城之圍乃韓王信反非豨反也)¶
髙后元年大謁者張釋(史記文帝本紀及惠景間侯者表/漢書匈奴傳皆作澤史記吕后本)¶
(紀八年中大謁者張釋漢書紀作釋卿恩澤侯表及周勃傳/皆云張釋顔師古注曰荆燕吳傳云張擇今從史記吕后本)¶
(紀漢書恩澤/侯表周勃傳)¶
酈侯台(漢書外戚侯表及髙五王傳皆作/鄜侯今從史記本紀功臣侯表)¶
二年十一月吕肅王台薨(史記本紀髙后元年立孝惠子/不疑為&KR0106;山王吕台為吕王二)¶
(年&KR0106;山王薨十一月吕王台薨年表二人皆以元年薨漢書/本紀元年立不疑吕台産禄通為王二年不疑薨年表元年)¶
(不疑及吕台為王二年皆薨蓋史記年表薨字應在二年誤/書於元年耳其實二人皆以二年薨漢書本紀云産禄通為)¶
(王亦/誤也)¶
五月封楚元王子郢客齊悼惠子章皆為侯(史記髙/后紀在)¶
<pb:KR2b0008_SBCK_001-5a>¶
(元年今從漢/書王子侯表)¶
六年夏張敖卒(史記吕后本紀敖卒在明年六月按史記/功臣表髙后六年敖卒漢書功臣表敖以)¶
(髙祖九年封十七/年薨蓋本紀之誤)¶
七年七月封劉澤為琅邪王(史記丗家漢書列傳皆云/田生先&KR0003;張卿令風大臣)¶
(立吕産為吕王然後&KR0003;令王澤按太后自以吕王嘉驕恣廢/之以産代為吕王産非始封於吕又諸吕之王已乆何必待)¶
(田生之謀/以此不取)¶
八年四月封張侈為新都侯壽為樂昌侯(史記惠景/間侯者表)¶
(新都作信都壽/作受今從本紀)¶
七月審食其為帝太傅(史記將相表八年七月辛巳食/其為太傅九月丙戍復為丞相)¶
(後九月免漢書公卿表七年七月辛巳食其為太𫝊八年九/月復為丞相後九月免以長曆推之八年七月無辛巳九月)¶
(無丙戍閏月羣臣代邸上議無食其名二表皆誤今從史記/本紀免相在此月本紀又云八月壬戍食其復為左丞相亦誤)¶
<pb:KR2b0008_SBCK_001-5b>¶
八月齊王使祝午詐奪琅邪王澤兵(史記澤丗家漢書/傳皆以為澤與齊)¶
(王合謀蓋誤今從史記吕后本紀/齊王丗家漢書吕后紀齊王傳)¶
九月庚申旦(史記本紀八月庚申旦上有八月丙午漢書髙/后紀亦云八月庚申今以長曆推之下八月當)¶
(為九/月)¶
景帝三年周亞夫至洛陽喜曰滎陽以東無足憂者¶
(史記漢書皆云太尉得劇孟喜如得一敵國曰吳楚無足憂/者按孟一游俠之士耳亞夫得之何足為輕重蓋其徒欲為)¶
(孟重名妄撰此/言不足信也)¶
中二年殺郅都(史記本紀後二年正月郅將軍擊匈奴酷/吏傳郅都死後宗室多犯法上乃召寗成)¶
(為中尉成為中尉在中六年則後二年所謂郅/將軍者非都也疑别一人漢書紀無郅將軍事)¶
丗宗建元元年十月䇿賢良以董仲舒為江都相莊¶
助為中大夫(漢書武紀元光元年五月詔舉賢良董仲舒/公孫𢎞出焉仲舒傳曰仲舒對冊推明孔氏)¶
<pb:KR2b0008_SBCK_001-6a>¶
(抑黜百家立學校之官州郡舉茂才孝廉皆自仲舒發之令/舉孝廉在元光元年十一月&KR0002;對䇿在下五月則不得云自)¶
(仲舒發之蓋武紀誤也然仲舒對䇿不知果在何時元光元/年以前唯今年舉賢良見於紀三年閩越東甌相攻莊助己)¶
(為中大夫故皆著之於此仲舒傳又云遼東髙廟長陵髙/災仲舒推&KR0003;其意主父偃竊其書奏之仲舒由是得罪按二)¶
(災在建元六年主父偃傳上書召見在元光元年盖仲舒/追述二災而作書或作書不上而偃後來方見其草藁也)¶
二年石慶為太僕御出(接百官公卿表慶不/為太僕蓋甞攝職也)¶
三年閩越圍東甌天子問田蚡(史記東越漢書嚴助傳/皆云建元三年閩越圍)¶
(東甌天子問太尉田蚡按是時蚡不為太尉云太尉/誤也下云太尉不足與計盖追呼其官或亦誤耳)¶
上招選天下之士得朱買臣等令與大臣論辯東方¶
朔諌起上林苑司馬相如諌獵(此多非今年事因莊助救/東甌及微行始出終言之)¶
元光二年王恢議誘擊匈奴(史記韓長孺傳元光元年/聶壹畫馬邑事而漢書武)¶
(紀在二年蓋元年壹始/言之二年議乃決也)¶
<pb:KR2b0008_SBCK_001-6b>¶
三年春河水徙從頓丘東南流(漢書武紀云東南流入/勃海按頓丘屬東郡勃)¶
(海乃在頓丘東/北恐誤今不取)¶
五月丙子復決瓠子注鉅野(史記河渠書元光中河決瓠/子東注鉅野服䖍注漢書武)¶
(紀曰瓠子隄名在東郡白馬蘇林曰在鄄城以南濮陽以北/將相名臣表曰五月丙子河決瓠子然則瓠子即濮陽縣境)¶
(隄名/也)¶
四年十二月晦殺竇嬰(班固漢武故事曰上召大臣議/之羣臣多是竇嬰上亦不復窮)¶
(問兩罷之田蚡大恨欲自殺先與太后訣兄弟共號哭訴太/后太后亦哭弗食上不得已遂乃殺嬰按漢武故事語多誕)¶
(妄非班固書盖後/人為之託固名耳)¶
三月乙卯丞相蚡薨(武安侯傳云元光四年春丞相按灌/夫事其夏取夫人五年十月論灌夫)¶
(及家屬十二月晦魏其棄市徐廣引武帝本紀侯表以為蚡/薨在嬰死後分明四年當是三年五年當是四年今從之廣)¶
(又疑十二月為二月按漢制常以立春下寛大詔書蚡/恐魏其得釋故以十二月晦殺之何必攺為二月也)¶
<pb:KR2b0008_SBCK_001-7a>¶
五年公孫𢎞對策一歳中至左内史(漢書武紀云元光/元年五月詔策賢)¶
(良於是董仲舒公孫𢎞等出焉按𢎞傳元光五年復徵賢良/文學菑川國推上𢎞其策文與武紀元年策文頗相𩔖又云)¶
(一歳中至左内史百官表元光五年𢎞為左内史然則𢎞之/再舉賢良不在元光元年明矣荀紀著於此年徵吏民明當)¶
(丗之務下葛洪西京雜記亦云𢎞以元光五年為國士所推/上為賢良&KR0002;此續食之詔在八月則𢎞不容於今年已為左)¶
(内史盖此詔在今年不知何月故班氏繫之於年末耳其策/文相類盖出偶然或者此䇿乃𢎞先舉賢良時所對班氏誤)¶
(以為此年之䇿疑/未能明今從漢紀)¶
董偃見上(漢武故事曰陳皇后廢處長門宫竇太主以𪧐/恩猶自親近後置酒主家主見所幸董偃按東)¶
(方朔傳爰叔為偃畫計令主獻長門園更/名曰長門宫則偃見上在陳后廢前明矣)¶
元朔元年二月皇子據生(漢書武五子傳賛曰建元六年/春戾太子生外戚傳衛皇后元)¶
(朔元年生男據按枚臯傳云武帝春秋二十九乃有皇子與/外戚傳合蓋賛語因&KR0214;尤之旗致此誤亦猶五星聚在秦二)¶
(丗末年誤為/漢元年也)¶
<pb:KR2b0008_SBCK_001-7b>¶
<pb:KR2b0008_SBCK_001-7b>¶
(表騫以元朔六年二月甲辰封愽望侯必非元狩元年始歸/也或者元狩元年天子始令騫通身毒國疑不能明故因是)¶
(歳伊穉斜/立終言之)¶
五年封丞相𢎞為平津侯(史記將相名臣表漢書公卿百/官表𢎞為相皆在今年建元以)¶
(來侯者表恩澤侯表皆云元朔三年封侯按三年/𢎞始為御史大夫盖誤書五為三因置於三年耳)¶
元狩二年三月戊寅丞相𢎞薨壬辰以李蔡為丞相¶
張湯為御史大夫(漢書百官公卿表元狩三年三月壬辰/廷尉張湯為御史大夫六年有罪自殺)¶
(史記將相名臣表元狩二年御史大夫湯按李蔡旣遷湯即/應補其缺豈可留之朞年復與李蔡為丞相月日正同乎又)¶
(按長曆三年三月無壬辰又以得罪/之年推之在今年明矣今從史記表)¶
渾邪王降發車二萬乗迎之(漢書食貨志云三萬兩今/從史記平準書汲黯傳)¶
三年得神馬於渥洼水中次以為歌汲黯進言上不¶
&KR0003;(史記樂書武帝作十九章歌常以正月上辛祠太一甘泉/使僮男僮女七十人俱歌又甞得神馬渥洼水中復次以)¶
<pb:KR2b0008_SBCK_001-8a>¶
(為太一之歌後伐大宛得千里馬次以為歌中尉汲黯進曰/陛下得馬詩以為歌云云丞相公孫𢎞曰黯誹謗聖制當族)¶
(漢書禮樂志武帝定郊祀之禮祠太一於甘泉𥙊后土於汾/隂乃立樂府作十九章之歌以正月上辛用事甘泉圜丘按)¶
(天馬歌本志云元狩三年馬生渥洼水中作武紀云元鼎四/年秋馬生渥洼水中五年十一月立泰畤於甘泉太&KR0004;四年)¶
(貳師獲汗血馬作西極天馬之歌公孫𢎞以元狩二年薨汲/黯以元狩三年免右内史五年為淮陽太守元鼎五年卒又)¶
(黯未甞為中尉或者馬生渥洼水作歌在元狩三年汲黯為/右内史而譏之言當族者非公孫𢎞也雖未立泰畤或以歌)¶
(之於郊廟其十九章之/歌當時未能盡備也)¶
四年少翁以方夜致&KR0017;如王夫人之貌(漢書以此事置/李夫人傳中古)¶
(今相承皆以為李夫人事史記封禪書少翁見上上有所幸/王夫人卒少翁以方夜致王夫人及竈&KR0017;之貌云按李夫人)¶
(卒時少翁死已乆漢/書誤也今從史記)¶
五年三月&KR0004;行五銖錢(漢書食貨志前以銷半兩錢鑄三/銖錢明年以三銖錢輕更鑄五銖)¶
(錢武帝元狩五年乃云罷/半兩錢行五銖錢誤也)¶
<pb:KR2b0008_SBCK_001-8b>¶
六年冬楊可告緡(漢書武紀元鼎三年十一月令/民告緡據義縱傳則在今冬)¶
義縱棄市霍去病射殺李敢(史記封禪書云明年天子/病鼎湖甚病愈幸甘泉大)¶
(赦莫知其為何年本紀皆無其事獨義縱傳有之按漢書百/官公卿表義縱李敢死皆在今年敢傳云從上雍至甘泉宫)¶
(雍盖衍字也平凖書云自造白金五銖錢後五歳赦按武紀/元狩四年造白金元鼎元年赦首尾四年&KR0002;今年更有赦則)¶
(四年再赦與平準書/不合今從百官表)¶
顔異誅(徐廣注史記平凖書云異誅在元狩四年壬戍歳/廣見漢書百官公卿表其年注云大農令顔異二)¶
(年坐腹非誅不思有/二年字致此誤也)¶
元鼎元年(漢書武紀此年云得鼎汾水上漢紀云六月得/寳鼎于河東汾水上吾丘壽王對云云按封禪)¶
(書欒大封樂通矦之歳其夏六月汾隂巫錦為民祠魏睢后/土營旁得鼎詔曰間者廵𥙊后土云云武紀元鼎四年十月)¶
(幸汾隂十一月立后土祠于汾隂睢上六月得寶鼎后土祠/旁禮樂志又云元鼎五年得寶鼎恩澤矦表元鼎四年四月)¶
(乙巳欒大封矦然則得鼎應在四年蓋武紀因今年攺元而/誤增此得鼎一事耳非兩曾得鼎於汾水上也封禪書天子)¶
<pb:KR2b0008_SBCK_001-9a>¶
(封太山反至甘泉有司言寶鼎出為元鼎以今年為元封/元年然則元鼎年號亦如建元元光皆後來追攺之耳)¶
四年樂成矦丁義薦欒大(漢書郊祀志作樂成矦登按/史記漢書功臣表當為丁義)¶
欒大鬭旗(封禪書郊祀志皆作棊獨史記孝武紀作旗按/漢武故事云大甞於殿前樹旍數百枚大令旍)¶
(自相擊繙繙竟庭中去地十餘丈/&KR0026;者皆駭然則作旗字者是也)¶
五年三月封樛廣徳為龍亢侯(漢書功臣表作龍矦南/越傳作㰍矦晉灼曰㰍)¶
(古龍字史記建元以來矦者表/及南越傳皆作龍亢侯今從之)¶
六年越郎都稽得吕嘉(史記漢書表皆作孫都南/越傳皆云都稽今從傳)¶
封樓船蘇𢎞都稽趙光等皆為矦(凡此等封矦者年表/皆有月日為其先後)¶
(難齊故盡附於立/功之處後倣此)¶
分武威酒泉置張掖敦煌郡(漢書武紀元狩二年渾邪/王降以其地為武威酒泉)¶
(郡元鼎六年分置張掖敦煌郡而地理志云張掖酒泉郡太/&KR0004;元年開武威郡太初四年開敦煌郡後元元年分酒泉置)¶
<pb:KR2b0008_SBCK_001-9b>¶
(今從/武紀)¶
元封元年冬釋兵須如(漢書作涼如/今從史記)¶
上問黃帝冢公孫卿對(史記漢書皆云或對漢武/故事云公孫卿對今取之)¶
正月幸緱氏(封禪書郊祀志作三月漢書武/紀及荀紀皆作正月今從之)¶
四月乙卯封泰山下東方(武紀癸卯上還登封泰山蓋癸/卯自海上還乙卯至泰山行事也)¶
二年公孫遂往正之(史記作征之蓋/字誤今從漢書)¶
天子誅遂(漢書作許遂按左將軍亦以争功相嫉乖計棄/市則武帝必以遂執樓船為非漢書作許盖字)¶
(誤今從/史記)¶
相韓隂(漢書隂作陶/今從史記)¶
三年七月膠西于王端薨(荀紀端皆作/瑞今從漢書)¶
五年四月衛靑薨(漢武故事云大將軍四子皆不才皇后/每因太子涕泣請上削其封上曰吾自)¶
<pb:KR2b0008_SBCK_001-10a>¶
(知之不令皇后憂也少子竟坐奢滛誅上遣謝后通削諸/子封爵各留千户焉按靑四子無坐奢滛誅者此&KR0003;妄也)¶
天漢元年衞律使匈奴還聞李延年家収亡降匈奴¶
(延年傳云誅延年兄弟宗族按是後李廣/利尚爲將帥盖止誅延年及弟季妻子耳)¶
七月閉城門大搜(臣瓉注武帝紀曰漢帝年記六月禁踰/侈七月大搜則搜索踰侈者不必閉城)¶
(門大搜蓋/搜姦人耳)¶
四年正月遣李廣利等擊匈奴(史記匈奴傳云廣/利於此降匈奴誤)¶
四月立皇子髆爲昌邑王(表云六月乙丑/立今從武紀)¶
征和二年七月壷𨵿三老茂上書天子感寤(漢武故/事云治)¶
(隨太子反者外連郡國數十万人壷𨵿三老鄭茂上書上感/寤赦反者拜鄭茂為宣慈校尉持節徇三輔赦太子太子欲)¶
(出疑弗實吏捕太子急太子自殺按上/&KR0002;赦太子當詔吏勿捕此&KR0003;恐妄也)¶
四年八月辛酉晦日有食之(荀紀作七月漢書作八月/按長曆是年九月壬戌朔)¶
<pb:KR2b0008_SBCK_001-10b>¶
<pb:KR2b0008_SBCK_001-10b>¶
馬牛羊驢橐駝七十餘萬頭(常惠傳四萬級為三萬九/千人七十餘萬頭為六十)¶
(餘萬頭今/從烏孫傳)¶
六月己丑蔡義薨(荀紀作/乙丑誤)¶
地節二年四月戊申以張安丗為大司馬車&KR0016;將軍¶
(百官表地節三年四月戊申張安丗為大司馬七月戊戍更/為衞將軍霍禹為大司馬七月壬辰禹要斬荀紀三年四月)¶
(戊辰安丗為大司馬按明年四月無戊辰七月無戊戍又不/當再言七月以宣紀張安丗霍光傳考之安丗為司馬當在)¶
(今年為衞將軍當在明年十月禹死在四/年七月盖年表旁行通連書之致此誤也)¶
三年四月戊申立子奭為皇太子(荀紀立皇太子在去/年四月戊申漢書舊)¶
(本亦然顔師古據䟽廣及邴吉傳並云/地節三年立皇太子知在此年者是也)¶
鄭吉與司馬憙擊車師(西域傳云地節二年以/匈奴傳校之知在三年)¶
元康元年冬趙廣漢坐要斬(本紀元康二年冬廣漢有/罪要斬百官表本始三年)¶
<pb:KR2b0008_SBCK_001-11a>¶
(廣漢為京兆尹六年要斬元康元年守京兆尹彭城太守遣/按廣漢傳司直蕭望之劾奏廣漢摧辱大臣望之自司直為)¶
(平原太守元康元年自平原太守為少府然則廣漢死當在/元康元年本紀誤也廣漢傳又云地節三年七月丞相婢自)¶
(絞死蓋婢死已數年/而廣漢追發其事也)¶
三年三月封故昌邑王賀為海昬𠊱(王子侯表賀以四/月壬子封宣紀賀)¶
(封在丙吉之前按是歳四/月癸亥朔無壬子表誤)¶
四年八月求髙祖功臣子孫皆復其家(宣紀元康元/年五月復髙)¶
(皇帝功臣絳矦周勃等百三十六人家子孫四年又賜功臣/適後黃金人二十斤按功臣表詔復家者皆云元康四年其)¶
(數非一不容盡/誤蓋紀誤耳)¶
神爵二年五月趙充國奏罷屯兵秋羗斬先零猶非¶
楊玉首降(宣紀五月羗斬猶非楊玉降充國傳五月/奏罷屯兵秋羌斬猶非楊玉降今從傳)¶
置都護自鄭吉始(百官表曰西城都護加官地節二年&KR0004;/置盖誤以神爵為地節也西域傳又云)¶
<pb:KR2b0008_SBCK_001-11b>¶
(神爵三/年亦誤)¶
大鴻臚蕭望之議不可許烏孫結昬(烏孫傳請昬在元/康二年望之傳云)¶
(神爵二年按元康二年望之未/為鴻臚蓋誤以神爵為元康也)¶
三年八月詔益吏百石已下俸十五(宣紀云益吏百石/以下俸十五韋昭)¶
(曰&KR0002;食一斛則益五斗荀紀云益吏百石以下俸五十斛/蓋以十五難曉故攺之然詔云以下恐難指五十斛也)¶
四年五月匈奴單于遣弟呼留&KR0002;王勝之來朝(匈奴/傳握)¶
(衍朐鞮單于立復修和親遣弟伊酋/&KR0002;王勝之入漢獻見蓋即謂此也)¶
五鳳元年春皇太子冠(按宣紀太子冠在此年而荀紀/於元康三年&KR0323;二䟽去位事已)¶
(云皇太子冠至是又/重&KR0232;言之蓋誤也)¶
二年正月幸甘泉郊泰畤(宣紀云三月行幸甘泉荀紀/作正月按漢制常以正月郊)¶
(祀蓋荀恱作紀之時本猶未誤也又楊惲傳曰行/必不至河東矣蓋時亦幸河東祠后土史脫之也)¶
<pb:KR2b0008_SBCK_001-12a>¶
十一月匈奴烏厲屈與父呼遫累烏厲温敦降封烏¶
厲屈為新城侯烏厲温敦為義陽侯(宣紀匈奴呼遫/累單于帥衆來)¶
(降功臣表信成侯王定以匈奴烏桓屠驀單于/左大將軍/率衆降侯義陽侯厲温敦以匈奴謼連累單于率衆降侯此)¶
(即屈與敦也未甞為單于或降/時自稱單于或紀表二者誤也)¶
楊惲戴長樂皆免為庶人(宣紀十二月楊惲坐前為光/禄勲有罪免為庶人不悔過)¶
(怨望大逆不道要斬荀紀因而用之惲傳惲與孫㑹宗書曰/臣之得罪已三年矣又因日食之變騶馬猥佐成上書告惲)¶
(罪下獄死又楊譚稱杜延年為御史大夫按百官表惲以神/爵元年為光禄勲五年免戴長樂亦以其年為太僕五年免)¶
(杜延年以五鳯三年六月辛酉為御史大夫又按蕭望之傳/使光禄勲惲䇿免望之其事在今年八月惲猶為光禄勲至)¶
(四年四月乃有日蝕之變蓋惲以今年十/二月免為庶人至四年乃死宣紀誤也)¶
三年六月辛酉杜延年為御史大夫(荀紀作辛巳百官/表作辛酉按長曆)¶
(此月丙午/朔無辛巳)¶
<pb:KR2b0008_SBCK_001-12b>¶
四年匈奴單于遣弟谷蠡王入侍(按匈奴傳呼韓邪稱/臣即遣銖婁渠堂入)¶
(侍事在明年時匈奴有三/單于不知此單于為誰也)¶
甘露元年張敞免為庶人數月拜冀州刺史(荀紀載/於五鳯)¶
(二年因楊惲事并致此誤也百官表敞以神爵/元年為京兆尹八年免敞傳云為京兆九歳免)¶
二年春正月立皇子嚻為定陶王(諸矦王表云十月/乙亥立今據宣紀)¶
四年夏廣川王海陽(諸侯王表作汝陽宣紀景/十三王傳作海陽今從之)¶
元帝&KR0004;元二年二月丁巳立弟竟為清河王(荀紀竟/作寛今)¶
(從漢/書)¶
戊午隴西地震敗城郭屋室壓殺人衆(劉向傳云三/月地大震今)¶
(從元/紀)¶
四月詔賜蕭望之爵𨵿内侯(元紀此詔在今冬按劉向傳/云前𢎞恭奏望之等獄決三)¶
<pb:KR2b0008_SBCK_001-13a>¶
(月地大震然則望之等黜免在今春地震前也又曰夏客星/見昴卷舌間上感悟下詔賜望之爵関内侯望之傳曰後數)¶
(月賜望之爵関内侯盖紀見望之/死在十二月因置此詔於彼上耳)¶
七月己酉地復震(劉向傳曰冬地復震元紀此月詔曰一/年中地再動漢紀在七月己酉今從之)¶
五年六月匈奴郅支單于殺谷吉(陳湯傳&KR0004;元四年郅/支求侍子元帝紀五)¶
(年谷吉使匈奴不還湯傳又云御史大夫貢禹議吉不可遣/按禹今年六月始爲御史大夫或者郅支以四年求侍子而)¶
(吉以五年/使匈奴也)¶
永光元年九月于定國史髙薛廣徳皆罷韋玄成爲¶
御史大夫(百宫表七月癸未大司馬髙免辛亥韋𤣥成爲/御史大夫十一月戊寅丞相定國免荀紀七月)¶
(己未髙免薛廣徳傳酎𥙊後月餘以歳惡民流乞骸骨罷廣/徳爲御史大夫凡十月免月日參差未知孰是故皆𣳚不書)¶
賈&KR0162;之謂楊興曰使我得見言君蘭(荀紀作君簡/今從漢書)¶
建昭二年六月立皇子興爲信都王(荀紀興作譽/今從漢書)¶
<pb:KR2b0008_SBCK_001-13b>¶
京房言於上曰陛下視今為治邪亂邪所任者誰與¶
(故資政殿學士邵亢得兩浙錢王寫本漢書無亂邪二/字有上曰亦極亂耳尚何道房曰今十二字今取之)¶
京房棄市(元紀及荀紀京房死皆在此年末按房傳二月/朔上封事去月餘徵下獄百官表八月癸亥匡)¶
(衡為御史大夫房死必不在歳末/也紀不知月日故繫之歳末耳)¶
成帝河平元年匈奴單于遣右臯林王伊邪莫演等¶
朝正月(匈奴傳河平元年單于遣莫演朝正月下云明年/單于上書願朝河平四年正月遂入朝據此則是)¶
(莫演以元年至漢朝二年正月也而荀紀繫於元年/正月之下恐誤漢紀又以莫演為黃渾今從漢書)¶
二年夜郎與鉤町相攻陳立討誅之(西南夷傳但云河/平中而胡旦漢春)¶
(秋云在此年十一/月未知何据也)¶
鴻嘉三年上微行過陽阿主家(五行志作河陽主伶玄/趙后外傳及荀紀亦作)¶
(河陽外戚傳顔師古注曰陽阿平原之縣也今俗書/阿字作河又或為河陽皆後人所妄攺耳今從之)¶
<pb:KR2b0008_SBCK_001-14a>¶
永始元年春正月癸丑太官凌室火戊午戾后園南¶
闕火(五行志及荀紀二火/皆作災今從漢書)¶
劉輔上書曰腐木不可以為柱人婢不可以為主(劉輔/傳云)¶
(腐木不可以為柱卑人不可以為主荀紀柱/作珪卑人作人婢今柱從漢書人婢從荀紀)¶
七月癸卯封蕭何六丗孫喜為鄼侯(成紀元延元年封/蕭相國後喜為鄼)¶
(侯荀胡皆用之按功臣表永始元年𨤲侯喜紹封三年薨永/始四年質侯尊嗣五年薨綏和元年質侯章嗣蓋本紀誤以)¶
(永始為元/延故也)¶
立城陽哀王弟俚為王(漢紀俚作悝/今從漢書)¶
九月丁巳晦日有食之(荀紀作乙巳按長/曆丁巳晦荀恱誤)¶
二年上諸舅風丞相御史免張放(敘傳云王音以風丞相/御史按放傳丞相宣御)¶
(史大夫方進奏放過惡音以正月乙巳薨方進以三月丁酉/為御史大夫然則風丞相御史者疑非音也放傳又云上諸)¶
<pb:KR2b0008_SBCK_001-14b>¶
(舅皆害其寵故/但云上諸舅)¶
十一月己丑丞相宣免御史大夫方進貶壬子方進¶
為丞相(方進傳薛宣免方進亦左遷執金吾二十餘日遂/擢為丞相而荀紀云秋八月方進貶為執金吾蓋)¶
(以公卿表云三月丁酉京兆尹翟方進為御史大夫八月貶/為執金吾故致此誤也按公卿表所云者謂方進自三月為)¶
(御史大夫至十一月而貶凡居官八月耳又黒龍見東萊在/去年九月谷永傳著之甚明而荀恱亦載之於此年云冬黒)¶
(龍見東萊蓋因陳湯獲罪在今年故也漢春秋/雖正黒龍之誤而方進貶官猶承荀恱之失)¶
陳湯徙邊陳咸逢信免官(咸信免官皆在明年以/後因陳湯事連言之)¶
三年十一月李譚等殺樊並皆封矦(本紀云五人而功臣/表止有四人蓋紀誤)¶
元延元年劉向上書(向傳云星孛東井岷山崩向懐不能/已上此奏披岷山崩在三年此奏云)¶
(自建始以來二十歳間而食八率二歳六月而/一發則上此奏當在今年也胡旦亦載之三年)¶
十二月乙未王商為大將軍辛亥商薨庚申王根為¶
<pb:KR2b0008_SBCK_001-15a>¶
大司馬(荀紀云十一月成紀云十二月按是歳十/一月甲子朔無乙未辛亥庚申荀恱誤)¶
&KR0045;雄待詔(雄傳云車&KR0016;將軍王音竒其文雅薦雄待詔按/雄自序云上方郊祠甘泉泰畤召雄待詔承明)¶
(之庭奏甘泉賦其十二月奏羽獵賦事在今年時/王音卒已乆蓋王根也胡旦遂誤以為曲陽侯云)¶
二年四月立廣陵孝王子守為王(荀紀守作憲/今從漢書)¶
立烏孫小昆彌安日弟末振將為小昆彌(烏孫傳以/末振將為)¶
(安日弟叚㑹宗傳/以為兄兄字誤耳)¶
三年上令胡人搏禽獸(成紀元延二年冬行幸長楊宫/從胡客大校獵𪧐萯陽宫賜從)¶
(官胡旦用之按揚雄傳祀甘泉河東之歳十二月羽獵雄上/校獵賦明年從至射熊館還上長楊賦然則從胡客校獵當)¶
(在今年紀因去年冬/有羽獵事致此誤耳)¶
綏和二年二月(荀紀云赦天下今/本紀無之故不取)¶
四月己卯葬孝成皇帝于延陵(成紀三月丙戍帝崩于/未央宫四月己卯葬延)¶
<pb:KR2b0008_SBCK_001-15b>¶
(陵臣瓉曰自崩至葬凡五十四日漢紀三月丙午帝崩四月/己卯葬延陵自崩及葬三十四日按是年三月己巳朔無丙)¶
(午四月己亥朔無己卯&KR0002;依成紀則當云五月已卯葬依荀/紀則當云閏三月丙午崩二者各有差舛未知孰是按是年)¶
(閏七月不當頓差四/月今且從成紀之文)¶
七月丁卯王莽罷就第(公卿表十一月丁卯大司馬莽免/庚午師丹為大司馬四月徙又曰)¶
(十月癸酉丹為大司空又曰太子太𫝊師丹為左將軍五月/遷荀紀七月丁巳大司馬莽免按丹&KR0002;以十一月為司馬四)¶
(月徙官不得以十月為司空也七月/丁卯朔無丁巳年表月誤荀紀日誤)¶
九月庚申地震上問李尋(尋傳云使侍中衞尉𫝊喜/問尋按公鄉表𫝊喜為衞)¶
(尉二月遷右將軍十一月罷地震/在九月當是時喜已不為衞尉矣)¶
資治通鑑考異卷第一¶

