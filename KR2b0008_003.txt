# -*- mode: mandoku-view -*-
#+TITLE: 資治通鑑考異
#+DATE: 2015-09-23 09:43:30
#+PROPERTY: JUAN 2
<pb:KR2b0008_SBCK_003-1a>¶
資治通鑑考異卷第三¶
　臣司馬光奉　勑編集¶
　　　漢紀下¶
獻帝&KR0004;平元年三月乙巳車駕入長安(𡊮紀作己巳/今從范書)¶
𡊮術據南陽(范書術傳云劉表上術爲南陽太守表傳云/術阻兵屯魯陽表不得至荆州魏志術傳孫)¶
(堅殺張咨術得據南陽魏武帝紀此年二月已云術屯南陽/盖術&KR0004;奔魯陽此春孫堅取南陽術乃據之猶以魯陽爲治)¶
(所/也)¶
六月王匡殺胡母班等(謝承後傳漢書曰班王匡之妹夫/班與匡書云僕與太𫝊馬公太僕)¶
(趙岐少府隂脩俱受詔命關東諸郡雖實嫉卓猶以銜奉王/命不敢玷辱而足下獨囚僕於獄欲以釁鼔此悖暴無道之)¶
(甚者也按范書此年六月遣韓融等安集關東𡊮術王匡各/執而殺之三年八月遣馬日磾及趙岐慰撫天下𡊮紀遣馬)¶
<pb:KR2b0008_SBCK_003-1b>¶
(趙亦在三年八月時董卓已死而此書云與馬趙俱/受詔又云恚卓遷怒自相乖迕疑非班書今不取)¶
冬蔡邕議省廟號(𡊮紀在明年/今從范書)¶
二年四月皇甫嵩荅董卓(范書嵩傳及山陽公載記記/嵩語與此不同今從張璠漢紀)¶
韓馥以冀州讓𡊮紹長史耿武治中李歷諫(九州春/秋作耿)¶
(彧今從范書魏志𡊮紀又范書&KR0016;都/尉沮授諫無李歷今從魏志𡊮紀)¶
十月帝遣劉和詣父虞(范書劉虞傳虞使田疇使長安/時和為侍中因遣從武關出按)¶
(魏志公孫瓉傳但云天子思歸不云因疇至也&KR0002;爾當令和/與疇俱還不應出武𨵿又疇未還劉虞已死虞死在&KR0004;平四)¶
(年冬界橋戰在三/年春范書誤也)¶
孫堅戰死(范書&KR0004;平三年春堅死吳志孫堅傳亦云&KR0004;平/三年英雄記曰&KR0004;平四年正月七日死𡊮紀&KR0004;)¶
(平三年五月山陽公載記載䇿表曰臣年十七䘮失所怙裴/松之按䇿以建安五年卒時年二十六計堅之亡䇿應十八)¶
(而此表云十七則為不符張璠漢紀及胡沖吳歷/並以堅&KR0004;平二年死此為是而本傳誤也今從之)¶
<pb:KR2b0008_SBCK_003-2a>¶
三年𡊮紹斬嚴綱(九州春秋作劉綱/今從范書魏志)¶
四月&KR0016;都尉李肅(𡊮紀作李順今/從范書魏志)¶
荀攸與鄭泰种輯謀殺董卓(魏志云攸與何顒伍瓊同/謀按顒瓊死已乆恐誤)¶
五月(范書丁酉大赦𡊮紀丁未大赦按是年正月丁丑大赦/及李傕求赦王允曰一歳不再赦然則五月必無赦也)¶
李催等圍長安守之八日(魏志云十日/今從范書)¶
楊州刺史陳温卒𡊮術以陳瑀為刺史(獻帝紀四年三/月𡊮術殺陳温)¶
(據淮南魏志術傳云術殺温領其州裴松之按英雄記温自/病死不為術所殺九州春秋曰&KR0004;平三年楊州剌史陳禕死)¶
(術以瑀領楊州盖陳禕當為/陳温實以三年卒今從之)¶
四年正月丁卯赦(𡊮紀五月丁卯/赦今從范書)¶
六月闕宣稱天子陶謙擊殺之(范書謙傳作閻宣今從/魏志武紀及謙傳魏武)¶
(紀又曰謙與宣共舉兵取㤗山華費掠任城謙傳亦云謙始/與合從後遂殺之并其衆按謙據有徐州託義勤王何藉宣)¶
<pb:KR2b0008_SBCK_003-2b>¶
(數千之衆而與之合從盖謙别將與宣共/襲曹嵩故曹操以此為謙罪而代之耳)¶
興平二年正月癸丑赦(𡊮紀作癸酉按長曆是月/癸卯朔無癸酉今從范書)¶
拜𡊮紹為右將軍(𡊮紀作後將/軍今從范書)¶
閏月己卯帝使皇甫酈和傕汜(𡊮紀酈作麗/今從范書)¶
沮授&KR0003;𡊮紹迎天子(魏志紹傳曰天子在河東紹遣郭圖/使焉圖還&KR0003;紀迎天子都鄴紹不從)¶
(今從/范書)¶
孫策渡江(魏志𡊮紀皆云&KR0004;平四年策受𡊮術使渡江漢/獻帝紀吳志孫䇿傳皆云興平元年虞傳江表)¶
(傳云策興平二年渡江按術&KR0004;平四年始得壽春策傳云術/欲攻徐州從陸康求米事必在劉備得徐州後也劉繇傳稱)¶
(吳景攻繇歳餘不克則策渡江不應/在興平元年已前今依江表傳為定)¶
劉繇敗走(帝紀繇敗走在興平/元年今從江表傳)¶
繇使朱皓攻諸葛𤣥(𡊮暐獻帝春秋云劉表上𤣥領豫章/太守范書陶謙傳亦云劉表所用而)¶
<pb:KR2b0008_SBCK_003-3a>¶
(陳志諸葛亮傳云術所用按許劭勸/繇依表必不攻其所用也今從亮傳)¶
建安元年六月劉備戰敗屯於海西(蜀志備傳於此云/場奉韓暹宼徐楊)¶
(間備邀擊盡斬之按暹奉後與吕布/同破𡊮術於時未死也備傳為誤)¶
備屯小沛(備傳云遣𨵿羽守下邳/此在布敗後備傳誤也)¶
八月董承等拒曹洪(魏志此事在正月而荀彧傳/迎天子在都雒後今從傳)¶
曹操為鎭東將軍(魏志在六月而董昭/傳在都雒後今從傳)¶
十月郭嘉諫操圖劉備(𫝊子以為程昱郭嘉/勸操殺備今從魏書)¶
二年孫䇿襲烏程侯(江表傳曰建安二年夏王誧奉戊/辰詔書賜䇿不知其何月也)¶
九月操擊斬橋蕤(范書吕布傳云布破張勲於下邳生擒/橋蕤此又一橋蕤將蕤&KR0013;獲又還也然)¶
(魏志吕布傳無橋/蕤事當是范書誤)¶
操攻吕布灌城月餘(范書布傳云灌其城三月魏志傳亦/曰圍之三月按操以十月至下邳及)¶
<pb:KR2b0008_SBCK_003-3b>¶
(殺布共在一季不可言/三月今從魏志武紀)¶
劉備諫操緩吕布(獻帝春秋曰太祖意欲活布命使寛縛/主簿王必趨進曰布勍虜也其衆近在)¶
(外不可寛也太祖曰本欲相緩主/簿復不聽如之何今從范書陳志)¶
十二月&KR0074;階&KR0003;張羡附曹操(魏志&KR0074;階傳𡊮曹相拒官/渡而階&KR0003;羡按范書劉表)¶
(傳建安三年羡/表在官渡前也)¶
孫䇿遣張紘獻方物(江表傳曰倍於元年所獻其年制書/拜討逆封吳侯按策貢獻在二年非)¶
(元年也又陳志紘傳曰建安四年遣紘奉章詣許按吳書紘/述䇿材略忠&KR0323;曹公乃優文襃崇攺號加封然則紘來在策)¶
(封吳侯前/本傳誤也)¶
四年四月𡊮術部曲奔劉勲(吳志孫䇿傳曰術死長史/楊𢎞大將張勲等將其衆)¶
(欲就䇿廬江太守劉勲邀擊悉虜之収其珍寳以/歸與諸書不同今從范書陳志術傳及江表傳)¶
十二月華歆迎孫策(華嶠譜敘曰孫䇿略有&KR0045;州盛兵徇/豫章一郡大恐官屬請出郊迎歆曰)¶
<pb:KR2b0008_SBCK_003-4a>¶
(無然策稍進復白發兵又不聽及䇿至一府皆造閤請出避/之乃笑曰今將自來何遽避之有頃門下白曰孫將軍至請)¶
(見乃前與歆共坐談議良乆夜乃别去義士聞之/皆長歎而心自服也此&KR0003;太不近人情今不取)¶
劉備殺車胄(蜀志先敘董承謀洩誅死備乃殺車胄魏志/備殺車胄後明年董承乃死𡊮紀備據下邳)¶
(亦在承死前/蜀志誤也)¶
五年正月曹操破備(魏書曰備謂操與大敵連不得東而/候&KR0016;卒至言曹公來備大驚然猶未)¶
(信自將數十&KR0016;出望公軍見麾旌便/棄衆而走計備必不至此魏書多妄)¶
四月孫策擊陳登到丹徒(此事出江表傳據策傳云䇿/謀襲許未發而死陳矯傳云)¶
(登為孫權所圍於匡竒登令矯求救於太祖太祖遣赴救吳/軍旣退登設伏追奔大破之先賢行狀云登有吞滅江南之)¶
(志孫策遣軍攻登於匡竒城登大破之斬虜以萬數賊忿喪/軍尋復大興兵向登登使功曹陳矯求救於太祖此數者參)¶
(差不同孫盛異同評云按𡊮紹以建安五年至&KR0058;陽策以四/月遇害而志云策聞曹公與紹相拒於官渡謬矣伐登之言)¶
(為有證也/今從之)¶
<pb:KR2b0008_SBCK_003-4b>¶
策殺許貢(江表傳曰&KR0004;貢上表於漢帝言策驍雄宜召還/京邑&KR0002;放於外必作丗患候吏得表以示策策)¶
(以讓貢貢辭無表策令武士絞殺之按貢先為朱治所/追巳去郡依嚴曰虎安能復爾蓋䇿破白虎時殺貢耳)¶
丙午䇿卒(虞喜志林云策以四月四日死故置此陳志策/傳䇿隂欲襲許迎漢帝密治兵部署未發為許)¶
(貢客所殺郭嘉傳曰策渡江北襲許衆聞皆懼嘉料之曰䇿/輕而無僃必死於匹夫之手果為貢客所殺嘉雖先見安能)¶
(知策死於未襲許之前乎蓋時人見䇿/臨江治兵疑其襲許嘉料其不能為耳)¶
十月許攸奔曹操(魏志武紀曰攸貪財𡊮紹不/能足來奔今從范書紹傳)¶
操破紹殺七萬餘人(范書紹傳曰所殺八萬人按獻帝起/居注曹公上言凡斬首七萬餘級)¶
周瑜止魯肅(肅傳曰劉子揚招肅往依鄭寶肅將從之瑜/以權可輔止肅按劉曄殺鄭寶以其衆與劉)¶
(勲勲爲策所滅寶/安得及權時也)¶
七年五月南單于降(魏志張旣傳曰髙幹/及單于皆降非也)¶
八年二月曹操攻&KR0058;陽(魏志武紀作三月今從范書𡊮紹/傳又魏志紹傳云譚尚與太祖相)¶
<pb:KR2b0008_SBCK_003-5a>¶
(拒&KR0058;陽自二月至九月/當云自九月至二月)¶
操追𡊮譚𡊮尚至鄴(范書紹傳曰尚逆擊破/操軍今從魏志紹傳)¶
九年七月𡊮尚保祁山(魏志紹傳云還走濫口范/書作藍口今從魏武紀)¶
十三年正月趙温免(獻帝起居注在十五年范書帝紀在/十三年按是年罷三公官温不至十)¶
(五年/也)¶
甘寜奔孫權(吴志孫權傳建安八年十二年皆甞討黃祖/凌統傳父操死時統年十五攝父兵後擊麻)¶
(保屯刺殺陳勤按周瑜孫瑜傳以十一年擊麻保屯則操死/似在八年然後五年寜乃奔權似晩今無年月可据追言之)¶
六月曹操表馬騰為衞尉(典略曰建安十五年徴騰為/衞尉按張旣傳曹公將征荆)¶
(州令旣&KR0003;騰入朝/蓋三字誤為五耳)¶
八月蒯越等&KR0003;劉琮降(范書陳志表傳皆云韓嵩亦&KR0003;/琮降按嵩時&KR0013;囚必不預謀)¶
九月操以王粲為&KR0122;屬(粲傳曰太祖置酒漢濵粲奉觴/賀云云按操恐劉備據江陵至)¶
<pb:KR2b0008_SBCK_003-5b>¶
(襄陽即過日行三百里引用名士皆至/江陵後所為不得更置酒漢濵恐誤)¶
十二月孫權圍合肥(魏志武紀十二月權為備攻合肥公/自江陵征備至巴丘遣張喜救合肥)¶
(權聞憙至乃走公至赤壁與備戰不利孫盛異同評曰按吴/志備先破公軍然後權攻合肥而比紀云先攻合肥後有赤)¶
(壁之事二者不同吴志為是又陳矯傳云陳登為權所圍於/匡竒令矯求救於曹操而先賢行狀云登為策所圍按䇿始)¶
(欲攻登未濟江已為許貢客所殺吴書云權征合肥命張昭/别討匡竒於時陳矯已為曹仁長史又陳登年三十六而卒)¶
(必已不在不知登之/&KR0013;圍果在何時也)¶
十四年三月權燒圍走(魏志武紀十二月權圍合肥劉/馥傳云攻圍百餘日孫權傳云)¶
(踰月不能下由此言之/權退必在今年明矣)¶
張遼討斬陳蘭梅成(遼傳無年按繁欽征天山賦云建/安十四年十二月甲辰丞相武平)¶
(侯曹公東征臨川未濟羣舒蠢動割有潛六乃俾上將盪宼/將軍張遼治兵南岳之陽又云陟天柱而南徂故置於此)¶
十五年十二月周瑜卒(按江表傳瑜與䇿同年策以建安/五年死年二十六瑜死時年三十)¶
<pb:KR2b0008_SBCK_003-6a>¶
(六故知在/今年也)¶
魯肅勸權以荆州借備(肅傳曰曹公聞權以土地業備/方作書落筆於地恐操不至於)¶
(是今/不取)¶
十六年八月操遣徐晃等渡蒲阪津(晃傳曰太祖至/潼𨵿恐不得渡)¶
(召問晃晃曰公盛兵於此而賊不復别守蒲阪知其無謀也/今假臣精兵渡蒲阪津為軍先置以截其裏賊可禽也太祖)¶
(曰善按武帝紀潜遣二將渡蒲阪皆太祖之謀而晃/傳云皆晃之策蓋陳氏各欲稱其功美不相顧耳)¶
操與韓遂語(許褚傳曰太祖與韓遂馬超等㑹語左右皆/不得從唯將褚超負其力隂欲前突太祖素)¶
(聞禇勇疑從&KR0016;是褚乃問曰公有虎侯者安在太祖顧指禇/褚瞋目眄之超不敢動按時超不與遂同在彼故疑遂此&KR0003;)¶
(妄/也)¶
十二月法正&KR0003;劉備取益州(韋曜吳書曰備前見張松後/得法正皆厚以恩徳接納盡)¶
(其殷勤之歡因問蜀中闊狹兵器府庫人馬衆寡及諸要害/道里逺近松等具言之按劉璋劉備傳松未甞先見備吳書)¶
<pb:KR2b0008_SBCK_003-6b>¶
(誤/也)¶
十七年十月荀彧飲藥而卒(陳志彧傳曰以憂薨范書/彧傳曰操饋之食發視乃)¶
(空器也於是飲藥而卒孫盛魏氏春秋亦同按彧之死操隱/其誅陳壽云以憂卒蓋闕疑也今不正言其飲藥恐後丗為)¶
(人上者謂隱誅/可得而行也)¶
十八年九月馬超奔張魯(楊阜傳云十七年九月武帝紀/十八年超在漢陽復因羗胡為)¶
(害十九年正月趙衢等討超超奔漢中按𦍑敘九月起兵超/即應出討超出衢等即應閉門不應至來年正月蓋魏史書)¶
(捷音到鄴之月/耳楊阜傳誤也)¶
十九年七月操留少子植守鄴(植傳云太祖戒之曰吾/昔為頓丘令年二十三)¶
(思此時所行無悔於今今汝年亦二十三矣又云植大和六/年薨年三十一按植今年年二十三則死時當年四十一矣)¶
(本傳/誤也)¶
二十年五月吕蒙留孫河委以後事(按孫河已死或/它人同姓名耳)¶
<pb:KR2b0008_SBCK_003-7a>¶
劉備聞操將攻漢中(備傳云曹公定漢中孫權傳云入漢/中按操以七月入漢中備未應即聞)¶
(之而八月權已攻合肥蓋聞曹/公兵始欲向漢中即引兵還耳)¶
七月張衞等夜遁(武帝紀曰公至陽平張魯使弟衞等據/𨵿攻之不拔乃引還賊守備解散公乃)¶
(密遣解剽等乗險夜襲大破之劉曄傳曰太祖欲還令曄督/後諸軍曄策魯可克馳白太祖不如致攻遂進兵魯乃奔走)¶
(郭頒丗語魯遣五官&KR0122;降弟衞拒王師不得進魯走巴中軍/糧盡太祖將還西曹&KR0122;郭諶曰魯已降留使旣未反衞雖不)¶
(同偏携可攻縣軍深入以進必克退必不免太祖疑之夜有/野麋數千突壊衞營軍大驚髙祚等誤與衞衆遇衞以為大)¶
(軍見掩遂降魏名臣奏載楊暨表曰武皇帝征張魯以十萬/之衆身親臨履張衛之守蓋不足言地險守易華有精兵虎)¶
(將𫝑不能施對兵三日欲抽軍還天祚大魏魯守自壊因以/定之又載董昭表其承涼州以下皆昭表所述必得實今從之)¶
守將雖斬之(劉曄傳云備雖斬之按備傳云備下公安聞/曹公定漢中乃還如此則備時猶在公安也)¶
二十二年正月操軍居巢(孫權傳曹公次居巢攻濡/須並在去冬今從魏武紀)¶
二十四年正月劉備營於定軍山(備傳云於定軍山𫝑/作營法正傳作定軍)¶
<pb:KR2b0008_SBCK_003-7b>¶
(興𫝑今從/黃忠傳)¶
斬夏侯淵(淵傳曰備夜燒圍鹿角淵使張郃護東圍自將/輕兵護南圍備挑郃戰郃軍不利淵分兵半助)¶
(郃為備所襲戰死張郃傳曰備於走馬谷燒都圍淵救火從/他道與備相遇交戰短兵接刄淵遂没今從劉備黄忠法正傳)¶
　　魏紀¶
髙祖黃初元年十月辛未升壇受禪(陳志云丙午行至/曲蠡漢帝禪位庚)¶
(午升壇即阼𡊮紀亦云庚午魏王即位按獻帝紀乙卯始發/禪冊二十九日登壇受命又文帝受禪碑至今尚在亦云辛)¶
(未受禪陳志𡊮紀誤也范書云魏遣使求璽綬曹皇后不與/如此數輩后乃呼使者以璽抵軒下因涕泣横流曰天不祚)¶
(爾左右皆莫能仰視按此乃前漢元后/事且璽綬無容在曹后之所此&KR0003;妄也)¶
二年(陳志正月乙亥朝日于東郊裴松之以/為朝日在二月按二月辛丑朔無乙亥)¶
烈祖太和二年正月姜維降漢(孫盛&KR0258;語曰維詣諸葛/亮與母相失後得母書)¶
(令求當歸維曰良田百頃不在一畝但有逺志/不在當歸也按維粗知學術恐不至此今不取)¶
<pb:KR2b0008_SBCK_003-8a>¶
靑龍二年(唐太宗晉書景懐夏侯后傳后以此年死云宣帝/居上將之重諸子並有雄才大略后知帝非魏之)¶
(純臣而后旣魏氏之甥帝深思之遂以鴆崩按是時司馬懿/方信任於明帝未有不臣之迹况其諸子乎徒以魏甥之故)¶
(猥鴆其妻都非事實蓋甚之之辭/不然師自以他故鴆之也今不取)¶
景&KR0004;二年六月公孫淵圍塹二十餘里(晉宣紀云南北六/七十里今從淵傳)¶
十二月劉放執帝手作詔免燕王宇等官(放傳曰宇/性恭良陳)¶
(誠固辭帝引見放資入卧内問曰燕王正爾為放資對曰燕/王實自知不堪大任故耳帝曰曹爽可代宇否放資因賛成)¶
(之又深陳宜速召太尉司馬宣王帝納其言放資旣出帝意/復變詔止宣王勿來尋更見放資曰我自召太尉而曹肇等)¶
(反使吾止之命更為詔帝獨召爽與放資俱受詔命遂免宇/獻肇朗官按陳壽當晉丗作魏志&KR0002;言放資本情則於時非)¶
(美故遷就而為之諱也今依習鑿/齒漢晉春秋郭頒丗語似得其實)¶
邵陵厲公正始四年十二月陸遜諫吳主不分嫡庶¶
(吳録曰權時見楊笁辟左右而論霸之才笁深述霸有文武/英姿冝為嫡嗣於是權乃許立焉旣而遜上表極諌權疑笁)¶
<pb:KR2b0008_SBCK_003-8b>¶
(泄之乃斬笁按笁死在大/子廢後吳録所述妄也)¶
嘉平元年正月曹爽何晏等族誅(魏氏春秋曰宣王使/晏典治爽等獄晏窮)¶
(治黨與冀以獲宥宣王曰凡有八族晏䟽丁鄧等七姓宣王/曰未也晏窮急乃曰豈謂晏乎宣王曰是也乃収晏按宣王)¶
(方治爽黨安肯使晏典其獄就令有之晏豈不自知/與爽最親而冀獨免乎此殆孫盛承&KR0003;者之妄耳)¶
五年十月吳孫峻殺諸葛恪(恪傳曰恪省張約等書而/去未出路門逢太常滕胤)¶
(恪曰卒腹痛不任入胤不知峻隂計謂恪曰君自行旋未見/上今上置酒請君君已至門宜當力進恪躊躇而還孫盛以)¶
(為不然今/從吳歷)¶
髙貴郷公正元二年十二月吳作太廟(吳歴太平元年/正月立太祖廟)¶
(沈約宋書孫亮立明年/正月立權廟今從吳志)¶
元帝景元元年正月髙貴郷公出懐中黃素詔王沈¶
王業奔走告司馬昭王經不從(丗語曰經因沈業申/意今從晉諸公賛)¶
<pb:KR2b0008_SBCK_003-9a>¶
陳泰請斬賈充(魏氏春秋曰帝之崩也太傅司馬孚尚書/右僕射陳泰枕帝尸於股號哭盡哀大將)¶
(軍入禁中泰見之悲慟大將軍亦對之泣謂曰玄伯其如我/何泰曰獨有斬賈充少可以謝天下耳大將軍乆之曰卿更)¶
(思其他泰曰豈可使泰復發後言遂歐/血薨裴松之以為違實今從干寶晉紀)¶
四年九月護軍荀愷(晉書文紀作部將/易愷今從魏志)¶
咸熈元年正月衆殺姜維鍾㑹(衞瓘傳曰㑹留瓘謀議/乃書板云欲殺胡烈等)¶
(舉以示瓘瓘不許因相疑貳瓘如厠見胡烈故給使使宣語/三軍言㑹反㑹逼瓘定議經𪧐不眠各横刀膝上在外諸軍)¶
(巳潜欲攻㑹瓘旣不出未敢先發㑹使瓘慰勞諸軍瓘便下/殿㑹悔遣之使呼瓘瓘辭&KR0365;疾動詐仆地比出閤數十信追)¶
(之瓘至外解服鹽湯大吐㑹遣所親人及醫視之皆言不起/㑹由是無所憚及暮門閉瓘作檄宣告諸軍並巳唱義陵旦)¶
(共攻會殺之常璩華陽國志曰㑹命諸將發喪因欲誅之諸/將半入而南安大守胡烈等知其謀燒成都東門以襲殺會)¶
(及維今從魏志又丗語曰維死時見剖/膽如斗大如斗非身所能容恐當作升)¶
　　　晉紀¶
<pb:KR2b0008_SBCK_003-9b>¶
丗祖泰始元年九月乙亥葬文王(晉書文紀作癸酉/今從魏陳留王紀)¶
二年八月陸凱上䟽諌吳主(陳壽曰予連從荆楊來者得/凱所諌皓二十事博問吳人)¶
(多云不聞凱有此表又按其文殊甚切直恐非皓之所能容/忍也或以為凱藏之篋笥未敢宣行病困皓遣董朝省問欲)¶
(言因以付之虚實難明故不著于篇然愛其指/擿皓事足為後戒故鈔列于凱傳左今不取)¶
十月丙午朔日食(宋書志無此/食今從晉書)¶
十二月吳主還都建業(吳志陸凱傳或曰寳鼎元年十二/月凱與丁奉丁固謀因皓謁廟欲)¶
(廢皓立孫休子時左將軍留平領兵先驅故密語平平拒而/不許誓以不泄是以不果按凱盡忠執義必不為此事况皓)¶
(殘酷猜忌留平庸人&KR0002;聞凱謀/必不能不泄殆虚語耳今不取)¶
四年正月丙戍賈充等上律令帝令裴楷執讀(刑法/志云)¶
(㤗始三年事畢表上今從武紀裴楷傳云/文帝時詔楷於御前執讀今從刑法志)¶
九月石苞免官(晉書武紀及苞傳皆無苞免官年月蕭方/等三十國春秋杜延業晉春秋置在此今)¶
<pb:KR2b0008_SBCK_003-10a>¶
(從之苞傳又云敕琅邪王伷自下邳㑹壽/春按武紀伷明年二月乃鎭下邳恐傳誤)¶
十月吳萬彧宼襄陽(晉帝紀作郁/今從吳志)¶
五年二月文立言蜀名臣子孫宜敘用(立傳載此表在/遷太子中庶子)¶
(後按㤗始七年立舉郤詵時猶為濟隂太守於今未為庶子/也&KR0002;諸葛京署吏不因立表則京先已署吏一不當更云宜)¶
(量材敘/用也)¶
六年正月吳丁奉入渦口(吳志丁奉傳建衡元年攻晉榖/陽晉帝紀不載奉傳不言入渦)¶
(口疑是/一事)¶
七年四月吳陶璜襲殺董元(璜傳云出其不意徑至交/趾按元乃九眞太守非交)¶
(趾也華陽國志云元病亡楊稷更以王素代之按武帝紀四/月九眞太守董元為吳將虞汜所攻軍敗死之則元非病亡)¶
(蓋稷雖以素代元/未至郡而元死也)¶
衆胡内叛與樹機能圍牽𢎞𢎞死之(崔鴻十六國春秋/秃髪烏孤傳云其)¶
<pb:KR2b0008_SBCK_003-10b>¶
(先樹機能本河西鮮卑㤗始中殺秦州刺史胡烈斬涼州刺/史牽𢎞晉帝紀叛虜殺胡烈北地胡殺牽𢎞皆不言鮮卑盖)¶
(言羣虜内叛則鮮卑亦在其/中矣或北地胡即樹機能也)¶
七月癸酉賈充都督秦涼(三十國春秋晉春秋充出並/在八年二月按武帝紀充出)¶
(在此月蓋二春秋以太子納/妃在八年二月致此誤也)¶
陶璜陷交趾殺毛炅(漢晉春秋曰&KR0004;霍弋遣楊稷毛炅等/戊交趾與之誓曰&KR0002;賊圍城未百日)¶
(而降者家屬誅&KR0002;過百日救兵不至而城𣳚者吾受其罪稷/等守未百日糧盡乞降於璜不許而給糧使守諸將並諫璜)¶
(曰霍弋已死不能救稷等必矣可須其日滿然後受降使彼/得無罪而我取有義内訓吾民外懐鄰國不亦可乎稷等期)¶
(訖糧盡救兵不至乃納之華陽國志則云稷等城破&KR0013;囚稷/歐血死炅罵賊死二者相戾不可得合而晉陶璜傳兼載之)¶
(按孫皓猜暴恐璜不敢以/糧資敵今從華陽國志)¶
十月丁丑朔日食(宋書五行志有五月庚辰食無十月丁/丑食晉書紀及天文志有十月丁丑食)¶
(無五月庚辰/食今從晉書)¶
<pb:KR2b0008_SBCK_003-11a>¶
十二月安樂思公劉禪卒(晉春秋云禪謚惠/公今從王隱蜀記)¶
八年夏張𢎞殺皇甫晏王濬討斬之(華陽國志𢎞殺晏/在十年五月武帝)¶
(紀在今年六月按王濬請伐吳表云臣作船七年日有朽敗/濬再為益州刺史方受詔作船咸寜五年下詔伐吳借使濬)¶
(以其年上表則再為益州亦在泰/始九年之前矣今從晉紀為定)¶
祜表留濬復為益州(羊祜傳曰表留濬監益州諸軍事/加龍驤將軍按濬傳祜宻表留濬)¶
(重拜益州刺史又曰尋以謡言拜龍驤將軍監梁益諸軍事/然則作刺史與監軍自是二事也華陽國志又云咸寜四年)¶
(濬遷大司農五年拜龍驤監梁益/一州按時羊祐已卒尤不可據)¶
濬造舟艦(華陽國志云咸寜二年三月濬受詔作船/接濬表云作舡七年則國志不可據也)¶
十月尹璩卒宋質廢梁澄表令狐豐為敦煌太守(晉/春)¶
(秋璩作據今從武紀武紀云令狐/豐廢澄自領郡事今從晉春秋)¶
賈充宴朝士(三十國春秋在十一月晉春秋在/十月己巳恐皆非實故附于冬末)¶
<pb:KR2b0008_SBCK_003-11b>¶
吳萬彧自殺(吳志孫皓傳云彧&KR0013;/譴憂死今從江表傳)¶
九年正月辛酉鄭袤卒(按本傳袤為司空固辭乆之見/許以侯就第拜儀同三司而帝)¶
(紀云司空鄭/袤薨誤也)¶
七月丁酉朔日食(宋志無此食/今從晉書)¶
十年四月吳主誅章安侯奮(江表傳曰張布女有寵於/皓而死皓厚葬之國人見)¶
(葬太奢麗皆謂皓已死所葬者是也皓舅子何都顔狀似皓/故民間訛言都代立臨海太守奚熈信訛言舉兵欲還秣陵)¶
(誅都都叔父植時為備海督擊殺熈夷三族訛言乃息又云/奮本在章安徙還吳城禁錮使男女不得通婚或年三十四)¶
(十不得嫁娶奮上表乞自比禽獸使男女自相配偶皓大怒/遣察戰齎藥賜奮父子皆飲藥死裴松之按建衡二年至奮)¶
(之死孫皓即位尚未乆&KR0002;奮未&KR0013;疑之前兒女年二十左右/至奮死時不得年三十四十也&KR0002;先已長大自失時未婚娶)¶
(不由皓之禁錮矣此雖欲増皓之惡然非實理又吳志孫皓/傳鳯凰三年㑹稽妖言奮為天子遂誅奚熈不言誅奮孫奮)¶
(傳建衡二年左夫人王氏卒民間訛言遂誅奮及五子三十/國晉春秋自皓納張布女至殺奮皆在天冊元年按奮若以)¶
<pb:KR2b0008_SBCK_003-12a>¶
(建衡二年死不容至鳯凰三年㑹稽方有訛言/不知奮死果在何年今因奚熈之死終言之)¶
咸寜三年五月吳將邵顗(武紀作邵凱/今從羊祐傳)¶
七月楊珧議封建(職官志以為珧與荀朂以齊王攸有時/望懼太守有後難故建此議使諸王之)¶
(國帝&KR0004;未之察於是下詔議其制按朂傳有/異議又時齊王不之國疑此&KR0003;非實今不取)¶
十二月衞瓘離間二虜務&KR0074;降力微死(魏收後魏書鐵/弗劉虎匈奴去)¶
(卑之孫昭成四年死子務&KR0074;立按昭成四年晉成帝咸/康七年也務&KR0074;不應與瓘同時盖二人皆名務&KR0074;耳)¶
四年七月司冀等州大水螟傷稼杜預上䟽(食貨志/云咸寜)¶
(三年杜預傳云四年按五行志三/年大水無蟲災四年螟今從預傳)¶
九月張尚忤吳主徙建安尋殺之(三十國春秋云岑/昬等泥頭請代尚)¶
(死尚得免死徙廣州今/從尚傳參取環氏吳紀)¶
十月衞瓘撫牀帝令太子決尚書疑事(三十國春秋/在泰始八年)¶
<pb:KR2b0008_SBCK_003-12b>¶
(按瓘傳㤗始&KR0004;為青州刺史徙幽州八年不得在京師瓘傳/在遷司空後按帝紀太康三年賈充卒十二月瓘為司空故)¶
(移在入為/尚書令下)¶
𫝊𤣥卒(𤣥𫝊曰五年遷太僕轉司𨽻景獻皇后崩坐争位/罵尚書免尋卒按景獻后崩在四年𤣥傳誤也)¶
五年十一月馬隆轉戰而前(隆傳曰或夾道累磁石賊/&KR0013;鐵鎧行不得前隆卒悉)¶
(&KR0013;犀甲無所留礙賊以為/神按此&KR0003;太誕恐不可信)¶
太康元年二月乙丑王濬擊殺吳陸景(武紀壬戍濬/克夷道樂郷)¶
(城殺陸景陸抗傳壬戌殺晏癸亥殺景王濬傳/壬戍克夷道獲晏乙丑克樂郷獲景今從濬傳)¶
或曰方春水生難於乆駐(杜預傳曰今向暑水源方降/疾疫將起按時未暑今依三)¶
(十國/春秋)¶
五月丁亥朔孫皓至(吳志皓傳天紀四年三月丙寅殺岑/昬戊辰陶濬從武昌還壬申王濬到)¶
(受皓降五月丁亥集于宗邑四月甲申封歸命侯晉武紀太/康元年二月王濬等破武昌王渾斬張悌三月壬申濬下石)¶
<pb:KR2b0008_SBCK_003-13a>¶
(頭皓降乙酉大赦攺元四月遺朱震等慰撫五月辛亥封歸/命侯丙寅引皓升殿庚午詔士卒六十歸家庚辰以濬為輔)¶
(國將軍王濬傳二月庚申克西陵又云壬寅濬入石頭而無/月又上書曰臣十四日至牛渚十五日至秣陵亦無月又曰)¶
(去二月武昌失守皓左右皆得寶散走三十國春秋四月甲/子王渾斬張俤丙寅殺岑昬與何楨書庚午送降書壬申濬)¶
(入石頭甲申封歸命侯五月丁亥至洛陽晉春秋略與之同/按長曆去年閏七月今年二月戊午朔三月戊子朔四月丁)¶
(巳朔五月丁亥朔六月丙辰朔然則三月無戊辰丙寅壬申/五月無庚午庚辰與吳志晉書不合若依三十國春秋月日)¶
(雖合然二月武昌失守皓左右離散不容四月十六日王濬/乃至秣陵而皓降又皓以四月十六日降舉家西上至五月)¶
(一日未能至洛今事之先後並依吳/志晉書但削去其日之不與曆合者)¶
遷王濬鎭軍大將軍(濬傳云領歩兵校尉舊校唯五置/此營自濬始也按職官志屯&KR0016;歩)¶
(兵長水越&KR0016;射聲校尉是為五校並漢官也然則歩兵之名/非自濬始武帝紀是年六月丁丑&KR0004;置翊軍校尉官疑濬所)¶
(領者翊/軍也)¶
是歳凡州十九(宋書州郡志云太康元年天下一統凡十/六州後又分雍梁為秦分荆&KR0045;為江分益)¶
<pb:KR2b0008_SBCK_003-13b>¶
<pb:KR2b0008_SBCK_003-13b>¶
六年正月劉毅卒(晉春秋在七年/十月今從本傳)¶
七年正月魏舒遜位(舒遜位記傳皆無年月本傳曰以災/異遜位帝不聽後因正旦朝罷還第)¶
(表送章綬按本傳又曰遜位之際莫有知者&KR0002;今年正旦日/食遜位至他年正旦乃送章綬不得云人無知者蓋止因今)¶
(者正旦朝罷遂以災/異遜位不復起耳)¶
資治通鑑考異卷第三¶
<pb:KR2b0008_SBCK_003-14a>¶

