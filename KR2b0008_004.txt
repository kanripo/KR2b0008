# -*- mode: mandoku-view -*-
#+TITLE: 資治通鑑考異
#+DATE: 2015-09-23 09:43:30
#+PROPERTY: JUAN 3
<pb:KR2b0008_SBCK_004-1a>¶
資治通鑑考異卷第四¶
　　　臣司馬光奉　勑編集¶
　　　晉紀中¶
惠帝元康四年正月安昌公石鑒薨(本傳鑒封昌安/縣侯今從帝紀)¶
傅咸卒(三十國晉春秋元康四年七月𫝊咸為司𨽻五年五/月始親職十月卒二書附年月多差舛故以本傳為定)¶
五年十月武庫火(三十國晉春秋云閏月宋晉五行/志云閏月庚寅今從晉書帝紀)¶
八年九月李特入蜀(帝紀元康七年關中饑八年雍州有/年而華陽國志三十國晉春秋皆云)¶
(八年特就榖/入蜀今從之)¶
九年正月出成都王穎為平北將軍(帝紀云以頴為鎮/北大將軍今從本傳)¶
六月髙宻王泰薨(帝紀云隴西王本傳云泰/為尚書令攺封髙密紀誤)¶
<pb:KR2b0008_SBCK_004-1b>¶
裴頠賈模張華議廢賈后(賈后傳曰模與裴頠王衍謀/廢之衍後悔而止今從頠傳)¶
八月裴頠劉頌上表䟽(刑法志叙頌奏續頠表之下而云/侍中太宰汝南王亮按頠表引元)¶
(康八年事時亮死/已乆蓋志誤也)¶
永康元年正月(帝紀天文志皆有己卯日食宋志無/之按長曆己卯十七日安得日食)¶
皇孫虨卒(帝紀虨作霖按虨字道/文不當作霖今從傳)¶
八月石崇潘岳歐陽建被収(崇傳曰崇建潛知其計隂/勸淮南王允齊王冏圖趙)¶
(王倫&KR0002;崇果與允同謀允敗崇應惶遽不應&KR0013;/収時方宴於樓上蓋倫秀以舊怨誣殺之耳)¶
以劉頌為光禄大夫(三十國春秋云倫黨大怒謀害頌頌懼/自殺頌傳云頌為光禄尋病卒今從傳)¶
十一月耿滕為益州刺史(帝紀作耿勝載記華/陽國志作滕今從之)¶
滕欲入州(華陽國志曰戰於廣漢宣化亭殺傳詔按州郡/俱治成都不容戰於廣漢又趙廞&KR0002;已與滕戰)¶
(不應欲直入/州今從載記)¶
<pb:KR2b0008_SBCK_004-2a>¶
趙廞殺趙模陳揔(帝紀廞又殺犍為太守李密汶山太守/霍固按華陽國志犍為太守李苾汶山)¶
(太守楊邠非密固也載/記亦作李苾蓋紀誤)¶
廞自稱益州牧(晉春秋云建號太平元/年他書無之今不取)¶
永寧元年正月趙王倫即帝位(三十國春秋云倫將篡/位義陽王威執詔示嵇)¶
(紹曰聖上法堯舜之舉卿其然乎紹厲聲曰有死而已終不/有二威怒拔劒而出及惠帝遷于金墉城唯紹固志不從直)¶
(于金墉絶不通倫時人皆為之懼晉書忠義傳云倫篡/紹為侍中惠帝復祚遂居其職二&KR0003;不同今皆不取)¶
趙廞殺李庠及其子姪十餘人(載記曰及其子姪宗族/三十餘人今從華陽國)¶
(志又國志庠死去年冬晉/春秋在今年春今從之)¶
三月羅尚使王敦討汶山羌死之(帝紀在八月疑是洛/陽始知今從華陽國志)¶
趙王倫使管襲討斬王盛處穆(齊王冏傳曰冏潛與盛/穆謀起兵誅倫未𤼵恐)¶
(事泄乃與襲殺穆送首於倫/以安其意今從三十國春秋)¶
<pb:KR2b0008_SBCK_004-2b>¶
四月大戰于溴水(趙王倫傳作激/水今從帝紀)¶
六月復封賔徒王晏為吳王(晏傳自賔徒徙封代王/倫誅復本封今從帝紀)¶
齊王冏為大司馬成都王穎為大將軍録尚書(頴傳/曰至)¶
(鄴詔王粹加九賜進位大將軍都督中外穎拜受徽號讓殊/禮按頴在洛慮志已謂頴曰今當與齊王共輔朝政明已有)¶
(録尚書之命但頴不受歸鄴故朝廷使粹追命之耳/且頴功大於冏不應獨賞冏而頴未賞也今從帝紀)¶
路秀(帝紀作路季今/從齊王冏傳)¶
八月齊王冏殺東萊王蕤(帝紀六月庚午蕤與王輿謀廢/冏事覺得罪甲戍冏為大司馬)¶
(按誅輿詔已稱冏為大司馬則輿事覺不應/在冏為大司馬前今從三十國春秋在八月)¶
九月東安王繇舉東平王楙鎭下邳(帝紀八月楙為平/東督徐州九月繇)¶
(復爵按楙傳繇為僕射舉/楙為平東故移在繇還後)¶
太安元年慕容廆擊素怒延(載記作素延下云素延/怒率衆圍棘城按燕書)¶
<pb:KR2b0008_SBCK_004-3a>¶
(紀傳皆謂之素怒延/然則怒是其名也)¶
二年正月李特攺元建初(帝紀太安元年五月特自號大/將軍載記太安元年特稱大將)¶
(軍攺元後魏書李雄傳云昭帝七年特稱大將軍號年建&KR0004;/昭帝七年太安元年也祖孝徴修文殿御覧云太安二年特)¶
(大赦攺年建初元年特見殺三十國晉春秋云太/安二年正月特僣位攺年今從御覧等書)¶
蜀郡任叡(載記作任明羅尚傳作/任銳今從華陽國志)¶
六月李雄殺陳圖(華陽國志作陳/旹今從載記)¶
七月處士范長生(華陽國志作范/賢今從載記)¶
涪陵徐轝(華陽國志作徐/奭今從載記)¶
長沙王乂徴李含爲河南尹(含傳云河間王顯表含為/河南尹今從皇甫重傳)¶
張昌逃于下雋山(帝紀八月庚申劉𢎞及張昌戰于清水/斬之昌傳云昌敗竄于下雋山明年秋)¶
(擒斬之按𢎞斬張奕表云張昌姦/黨&KR0004;平昌未梟首故從昌本傳)¶
<pb:KR2b0008_SBCK_004-3b>¶
八月以長沙王乂為太尉都督中外諸軍事(帝紀太安/元年十二)¶
(月乂誅齊王即以乂為太尉都督中外晉春秋二年七月顒/頴起兵乃以乂為太尉都督以討之按齊王死後頴懸執朝)¶
(政乂未應都督中外又顒見為太/尉乂不應更為太尉今從晉春秋)¶
十月戊申戰于建春門(陸機傳云戰于/鹿苑今從帝紀)¶
孫拯下獄(晉春秋作孫承/今從晉書傳)¶
張方退屯十三里橋(河間王顒傳云駃/水橋今從帝紀)¶
閏月羅尚留張羅守城(載記作羅特今/從華陽國志)¶
永興元年正月癸亥東海王越収長沙王乂(越傳云/殿中諸)¶
(將及三部司馬疲於戰守密與左衞將軍/朱黙夜収乂别省逼越為主今從乂傳)¶
甲子大赦攺元(帝紀太安二年十二月甲子大赦永/興元年正月大赦攺元疑是一事)¶
丙寅張方殺乂(帝紀三十國晉春秋云太安二年十二月/殺乂乂傳云&KR0004;乂執權之始洛下謡曰草)¶
<pb:KR2b0008_SBCK_004-4a>¶
(木萌牙殺長沙乂以正月二十五日廢二十七日死如謡言/焉樂廣傳云成都王頴廣之壻也及與長沙王乂遘難而廣)¶
(旣處朝望羣小讒謗之廣以憂卒惠帝紀永興元年正月丙/午樂廣卒若廣卒時乂未死即乂傳正月二十五日廢為是)¶
(合移在永興元年正月而晉春秋太安二年八月樂廣自裁/按帝紀今年正月以頴為丞相遣兵屯城門代𪧐衞者疑此)¶
(皆乂&KR0004;死時事又今年正月/末亦有甲子丙寅今從乂傳)¶
十月劉淵遷都左國城(下云離石大飢遷于&KR0058;亭則是/淵猶在離石也按杜佑通典離)¶
(石有南單于庭左國城然則淵/雖遷左國猶在離石縣境内也)¶
淵即漢王位(帝紀李雄劉淵稱王皆在十一月惠帝入長/安後華陽國志李雄十月稱王一本作十二)¶
(月三十國晉春秋十六/國鈔皆在十月今從之)¶
范陽王虓等請降封太弟穎(虓傳云與鎭東將軍周馥/同上言按馥傳帝自長安)¶
(還馥出為平東將軍都督楊州代劉凖為鎭/東据此表張方猶存蓋自鄴還洛陽時也)¶
十二月髙密王略鎭洛陽(惠紀作髙密王簡按宗室傳髙/密孝王略字元簡時都督青州)¶
<pb:KR2b0008_SBCK_004-4b>¶
(後遷都督荆州未甞鎭洛陽蓋簡即略也時雖/有朝命而略不至或甞鎮洛陽而本傳遺脫耳)¶
二年六月拓拔猗㐌斬漢將綦母豚(後魏書&KR0074;帝紀及/劉淵傳皆云淵南)¶
(走蒲子按晉載記淵無走蒲子事下云/自離石遷&KR0058;亭蓋後魏書夸誕妄言耳)¶
八月琅邪王睿請王導為司馬(導傳曰元帝鎮下邳請/導為安東司馬按元帝)¶
(時為平東及徙&KR0045;州乃為安東耳或者平/字誤為安或後為安東司馬故但云司馬)¶
十月詔劉𢎞彭城王釋等討劉輿(劉喬傳釋作繹帝紀/宗室傳皆作釋蓋喬)¶
(傳誤帝紀八月車&KR0016;大將軍劉𢎞逐平南將軍彭城王釋于/宛𢎞釋傳及衆書皆無之𢎞傳但云彭城前東奔有不善之)¶
(言按𢎞晉室純臣劉喬與范陽構難𢎞猶以書和解之以安/天下尊王室釋受王命鎮宛而𢎞肯更自逐之乎據此詔令)¶
(𢎞釋共討劉輿疑無/𢎞逐釋事帝紀必誤)¶
十一月河間王顒遣吕㓪収劉暾(暾傳云顒遣陳顔吕/㓪率&KR0016;五千收暾按)¶
(暾匹夫安用五千&KR0016;蓋㓪時在洛顒/敇使収暾耳&KR0003;者欲大其事故云爾)¶
<pb:KR2b0008_SBCK_004-5a>¶
十二月王浚以突&KR0016;資劉琨(琨傳云得突&KR0016;八百人按/劉喬傳云琨率突&KR0016;五千)¶
(濟河攻喬疑八百太少或因下又/迎東海王之數致有兹誤今闕疑)¶
劉喬奔平氏(帝紀云喬奔南陽按地理志南陽無平氏縣/武帝分南陽置義陽郡有西平氏縣或者南)¶
(陽有東平氏/而非縣與)¶
吳王常侍甘卓棄官東歸(卓傳云州舉秀才為吴王常/侍討石冰以功賜爵都亭侯)¶
(東海王越引為參軍出&KR0024;離狐令弃官東歸遇陳敏敏傳云/吳王常侍甘卓自洛至按卓為常侍不應討石冰為離狐令)¶
(不應自洛至/今從敏傳)¶
光熈元年三月李毅女秀守寧州城(懐帝紀永嘉元/年五月建寧郡)¶
(夷攻䧟寧州死者三千餘人李雄載記云南夷李毅固守不/降雄誘建寧夷使討之毅病卒城陷殺壯士三千餘人送婦)¶
(女千口於成都王遜傳云李毅卒城中奉毅女固守/經年華陽國志有毅卒年月及女秀守城事今從之)¶
六月復羊后(后傳曰張方首至洛陽即日復后位/按方傳首已乆不至今日今從帝紀)¶
<pb:KR2b0008_SBCK_004-5b>¶
司空越遣糜晃擊河閒王顒(牽秀傳云顒密遣使就/東海王越求迎越遣將)¶
(糜晃等迎顒/今從顒傳)¶
李雄即帝位攺元晏平(晉帝紀三十國晉春秋皆云永/興二年六月雄即帝位華陽國)¶
(志光熈元年雄即帝位後魏書序紀及李雄傳皆云昭帝十/二年雄稱帝即光熈元年也十六國春秋鈔晏平元年六月)¶
(雄即帝位十六國春秋目録雄年號建興二晏平五與華陽/國志同今從之諸書雄攺元晏平無大武年號惟晉載記改)¶
(元大武無晏平年號按雄國號大成魏書雄傳云雄稱帝號/大成攺年晏平故三十國春秋誤云攺年大成載記轉寫誤)¶
(為大武今從諸/書云大武之號)¶
以范長生為天地太師(華陽國志尊長生曰四時八/節天地大師今從晉載紀)¶
八月以范陽王虓為司空(虓傳云為司/徒今從帝紀)¶
十二月南陽王模殺河閒王顒(三十國晉春秋云東海/王越殺顒今從顒傳)¶
懐帝永嘉元年二月陳敏弟處勸敏殺顧榮等(敏傳/云弟)¶
<pb:KR2b0008_SBCK_004-6a>¶
(昶勸殺榮按晉春秋敏臨死謂處曰/我貝卿時昶已先死今從晉春秋)¶
七月琅邪王睿鎭建業(元帝紀曰東海王越之収兵下/邳以帝都督&KR0045;州越西迎大駕)¶
(留帝居守永嘉&KR0004;用王導計始鎮建業按旣都督楊州不當/猶鎮下邳又懐帝紀明言七月己未睿都督&KR0045;州鎮建業今從之)¶
九月王導&KR0003;睿引顧榮賀循(導傳曰元帝鎮建康居月/餘士庶莫有至者會從兄)¶
(敦來朝導謂之曰琅邪王仁徳雖厚而名論猶輕兄威風已/振宜有以匡濟者會三月上已帝觀禊敦導皆&KR0016;從王敦傳)¶
(東海王越誅繆播後乃以敦為&KR0045;州刺史其後徴拜尚書不/就周玘傳錢璯聞劉聦逼洛陽不敢進乃謀反時王敦遷尚)¶
(書與璯俱西欲殺敦敦奔告元帝懐帝紀永嘉元年七月琅/邪王睿鎮建業三年三月殺繆播四年二月錢璯反是時睿)¶
(在建業已三年矣安得言月餘又睿名論雖輕安有為都督/數年而士庶莫有至者陳敏得江東猶首用周顧以収人望)¶
(導為睿佐豈得待數年然後薦之乎然則導/傳所云難以盡信今剛去導語及敦名而已)¶
十一月以王敦為靑州刺史(晉春秋王衍言於太𫝊越以/王澄為荆州敦為&KR0045;州據呉)¶
(楚以為形援越從之於是澄敦同發越餞之敦傳自靑州入/為中書監東海王越誅繆播後始出為&KR0045;州播死在永嘉三)¶
<pb:KR2b0008_SBCK_004-6b>¶
(年三月此年越在許昌/不在洛故以晉書為定)¶
十二月王彌劉靈降漢(彌傳曰彌逼洛陽敗於七里澗/乃與其黨劉靈謀歸漢按十六)¶
(國春秋靈為王讃所逐彌為苟純所敗乃謀降漢今年春靈/已在淵所五月彌乃如平陽然則二人先降漢已乆矣彌傳誤也)¶
以魏興太守王遜為寧州刺史(華陽國志以廣漢太守/王遜為寧州按時廣漢)¶
(已為李雄所/䧟今從遜傳)¶
二年正月丙午朔日食(帝紀天文志云丙/子朔誤今從長曆)¶
劉淵遣劉聦等據太行石勒等下趙魏(石勒載記曰/元海使劉聦)¶
(攻壺關命勒率所統七千為前鋒都督劉琨遣護軍黃秀等/救壺關勒敗秀於白田殺之遂陷壷關事在明年今從十六)¶
(國春/秋)¶
二月西平太守曹祛(晉春秋作曹祗/今從張軌傳)¶
治中楊澹(晉春秋作張澹/今從張軌傳)¶
<pb:KR2b0008_SBCK_004-7a>¶
七月劉淵徙蒲子(劉琨荅太𫝊府書曰潜遣使驛離間/其部落淵遂怖懼南奔蒲子雜虜歸)¶
(降萬有餘落琨傳亦然按時淵彊琨弱豈因畏/琨而徙都蓋琨為自大之辭史因承以為實耳)¶
氐酋單徴降漢(載記作氐酋大單于徴按當時戎狄酋長/皆謂之大徴即光文單后之父于衍字也)¶
十二月成尚書令楊褒卒(載記云丞相楊/褒今從晉春秋)¶
三年正月宣于脩之言於漢主(晉春秋作鮮于脩之今/從載記十六國春秋)¶
夏石勒敗黃肅於封田(石勒載記肅作秀封作白今/從十六國春秋及劉琨集)¶
淮南内史王曠(十六國春秋作/王廣今從帝紀)¶
龐淳降漢(十六國春秋作劉惇劉/琨傳作襲醇今從帝紀)¶
白部鮮卑(劉琨集作百部今/從後魏書晉書)¶
劉琨自將擊劉虎(帝紀七月劉聦及王彌圍壷關琨使/兵救之為聦所敗王曠等及聦戰又)¶
(敗龐淳以郡降賊十六國春秋淵五月遣聦攻壷關敗韓述/黃肅六月晉遣王廣等來討七月戰於長平晉師敗劉惇以)¶
<pb:KR2b0008_SBCK_004-7b>¶
(壷關降按劉琨集載六月癸巳琨荅太𫝊府書曰聦彌入上/黨龐悙不能禦又曰安居失利韓述授首封田之敗黃肅不)¶
(還浹辰之間名將仍殄又曰即重遣江陶都尉張𠋣領上黨/太守疾據襄垣續遣鷹楊將軍趙擬梁余都尉李茂與𠋣併)¶
(力輕行夜襲賊&KR0162;弃輜車宵/為變逆西招白部遣使致任稱/遁而退追尋討截獲三分之二/當聦彌之未走烏丸劉虎搆)¶
(臣於淵殘州困弱内外受敵輒背聦而討虎自四月八日攻/圍然則琨討虎以上事皆在四月以前也蓋晉漢二史皆)¶
(據奏報事畢而言/之今依琨集為定)¶
十二月李臻遣其子成擊王浚(燕書王誕傳成作/咸今從李洪傳)¶
四年七月劉淵卒(十六國春秋八月丁丑淵召太宰歡樂/等受遺詔己卯卒辛未葬按長曆七月)¶
(壬戍朔十六日丁丑十八日己卯八月辛卯朔無丁丑己卯/及辛未辛未乃九月十一日蓋淵以七月卒九月葬十六國)¶
(春秋/誤也)¶
北海王义(載記作乂按十六國/春秋作义今從之)¶
十月劉琨以地與猗盧(懐帝紀永嘉五年十一月猗盧寇/太原劉琨徙五縣居之六年八月)¶
<pb:KR2b0008_SBCK_004-8a>¶
(辛亥劉琨乞師于猗盧表盧為代公宋書索虜傳在永嘉三/年晉春秋在永嘉四年且云猗盧率萬餘家避難自雲中入)¶
(鴈門後魏序紀在穆帝三年即永嘉四年也琨集永嘉四年/六月癸巳上太傅府牋云盧感封代之恩故知在四年六月)¶
(之前又琨與丞相牋曰昔車&KR0016;感猗㐌救州之勲表以代郡/封㐌為代公見聽時大駕在長安會值戎事道路不通竟未)¶
(施行盧以封事見託琨實為表上追述車&KR0016;前意即蒙聽許/遣兼謁者僕射拜盧賜印及符冊浚以此見責戎狄封華郡)¶
(誠為失禮然蓋以救弊耳亦猶浚先以遼西封務勿塵此禮/之失浚實啓之浚遂與盧争代郡舉兵擊盧為所破紛錯之)¶
(由始結於此鴈門郡有五縣在陘北盧新并塵官國甚彊盛/從琨求陘北地以並遣三萬餘家散在五縣間旣非所制又)¶
(於琨殘弱之計得相聚集未為失宜即徙陘北五縣著陘南/盧因移頗侵逼浚西陲圍塞諸軍營浚不復見恕危弱而見)¶
(罪責以此觀之盧/非避難而來也)¶
琨遣猗盧兵歸國(後魏序紀曰劉琨乞師救洛穆帝遣歩&KR0016;/二萬助之東海王越以洛陽飢荒不許)¶
(按琨與丞相牋曰琨傾身竭辭北和猗盧遂引大衆躬啓戎/行即具白太𫝊切陳愚見取賊之計聦宜時討勒不可縱而)¶
(宰相意異所慮不同更憂苟晞馮嵩之徒而稽二宼之誅遣/使節抑挫臣鋭氣臣即解甲遣盧衆歸國&KR0002;猗盧果遣衆赴)¶
<pb:KR2b0008_SBCK_004-8b>¶
(洛琨牋安/得不言也)¶
十一月加張軌鎭西將軍(帝紀云安西按惠帝永興二年/已加軌安西將軍今從本傳)¶
五年正月琅邪王睿使甘卓等攻周馥(帝紀戊寅睿/使卓攻馥於)¶
(壽春馥衆潰未知其為命卓/之日與攻日潰日故闕之)¶
三月丙子東海王越薨(帝紀五年正月帝密詔茍晞討/越乙未越遣楊瑁裴盾共擊晞)¶
(三月戊午詔下越罪狀告方鎮討之以晞為大將軍丙子越/薨晞傳晞移告諸州陳越罪狀帝惡越專權乃詔晞施檄六)¶
(州協同大舉晞移諸征鎮帝又密詔晞討越晞復上表稱李/&KR0004;至奉被手詔卷甲長驅次于倉垣五年帝復詔晞陳越罪)¶
(惡詔至之日宣告天下率齊大舉晞表稱輒遣王讃將兵詣/項越使&KR0016;於成臯間獲晞使遂大構嫌隙晉春秋五年正月)¶
(上遣李初詔晞討越按越&KR0002;已得晞使則帝亦不能自安潘/滔何倫等不容晏然在洛且滔等未去則帝亦不敢明言使)¶
(晞討越年月事迹旣前後參差如/此今並置於越薨之時庶為不失)¶
四月四十八王皆没於石勒(東海王越傳云三/十六王今從帝紀)¶
<pb:KR2b0008_SBCK_004-9a>¶
六月丁未劉聦封帝平阿公(帝紀聦以帝為會稽公載/記三十國春秋云平阿公)¶
(晉春秋云平河公河字蓋誤十六國三十國晉春秋明年二/月乃封帝會稽公蓋先封平阿後進會稽帝紀闕略今從諸書)¶
秦王業南奔密(晉書愍帝諱鄴又攺建鄴為建康按三十/國晉春秋愍帝名子業或作業又吳志孫)¶
(權攺秼陵為建業取興建基/業為名皆不為鄴字今從之)¶
中書令李絙(閻鼎傳作李&KR0106;/今從王浚傳)¶
七月王浚立皇太子(晉書&KR0004;無其名劉琨與丞相牋曰浚/設壇塲有所建立稱皇太子不知為誰)¶
九月劉粲殺南陽王模(帝紀八月模遇害按劉琨上丞/相牋曰平昌以九月遇禍丗子)¶
(時鎭隴右故得/無恙今以為據)¶
十月猗盧遣子六脩助劉琨(晉春秋作利孫按利孫/即六脩也胡語訛轉耳)¶
六年七月髙喬郝聿以晉陽降漢(劉琨傳曰屬龐醇/降于聦鴈門烏丸)¶
(復反琨親出禦之粲乗虚襲取晉陽按琨上太子牋曰聦以/七月十六日復決計送死臣即自東下率中山常山之卒並)¶
<pb:KR2b0008_SBCK_004-9b>¶
(合樂平上黨諸軍未旋之間而晉陽傾潰/十六國春秋亦云琨収兵常山本傳誤也)¶
九月賈疋等奉秦王業為皇太子(懐帝紀云賈疋討/劉粲於三輔走之)¶
(關中小定奉秦王為太子按賈疋等以永嘉五年攻劉粲于/新豐粲敗還平陽奉秦王入雍城六年三月劉曜弃長安走)¶
(秦王入長安漢兵皆已退矣秦王/為太子時劉粲方在晉陽懐紀誤)¶
十月猗盧遣其子六脩及兄子普根等攻晉陽(十/六)¶
(國春秋云遣子曰利孫宥六湏載記云賔六須劉琨/集云左右賢王又云右賢王撲速根本從後魏書)¶
箕澹(十六國春秋後魏書/作姬澹今從劉琨傳)¶
漢人殺盧志(劉聦載記志勸太弟义作亂被誅按志勸成/都王頴起義兵諌頴攻長沙王乂忠義敦篤)¶
(始終不虧非勸人作/亂者也今從盧諶傳)¶
十二月賈疋戰死(帝紀曰疋討賊張連遇害疋傳天護攻/之疋敗走墜澗死今從十六國春秋)¶
叚疾陸眷(石勒載記及後魏書作/就陸眷今從王浚傳)¶
<pb:KR2b0008_SBCK_004-10a>¶
末柸(後魏書作末破/今從王浚傳)¶
王敦屯豫章(王澄傳曰時王敦為江州鎭豫章按敦時/為楊州刺史都督征討諸軍非為江州也)¶
王機入廣州(王澄死周覬敗王敦鎭豫章機入廣州紀傳/皆無年月按衞玠傳玠依敦於豫章以永嘉)¶
(六年卒故/附於此)¶
王如降於王敦(如降亦無年月明年有/如餘黨入漢中故附此)¶
愍帝建興元年四月琅邪王睿用郗鑒為兖州(劉琨/集建)¶
(興二年十一月壬寅朔與丞相牋曰焦求雖出塞郷有文武/膽幹茍晞用為陳留太守獨在河南距當石勒撫綏有方琨)¶
(以求行領兖州刺史後聞荀公以李述為兖州以素論門望/不可與求同日而論至於膽幹可以處危權一時之用李述)¶
(亦不能及求而王𤣥年少便欲共討求琨以求己與𤣥搆隙/便召還而州界民物甚不安服述二千石及文武大姓連遣)¶
(信使求刺史是以遣兄子演代求領兖州事往年春正月遣/詣鄴至是斬王桑走趙固云云今勒據襄國逼近鄴城故令)¶
(演轉南演今治在廩丘而李述郗鑒並欲爭兖州或云為荀/公所用或云為明公所用大宼未殄而自共尋干戈此亦大)¶
<pb:KR2b0008_SBCK_004-10b>¶
(潰也輒敕演謹自守而已按王桑趙固之敗及石勒攻鄴皆/在永嘉六年琨牋又云傳長安消息王上是秦王又建興二)¶
(年十一月丙申朔元年十一月壬申朔十二月壬寅朔然則/琨發牋之日建興元年十二月壬寅朔也傳冩誤耳)¶
九月荀藩薨於開封(帝紀曰薨于滎/陽今從藩傳)¶
二年正月陳元逹言女寵太盛(載記元逹等曰臣恐後/庭有三后之事按立二)¶
(后在明年/於時未也)¶
二月劉琨移檄州郡(琨集檄首云三月庚午朔五月甲戍/按石勒以壬申克幽州蓋時晉陽尚)¶
(未知也欲叙琨事畢/然後叙勒事故置此)¶
三月壬申石勒至薊(三十國春秋先言癸酉勒取幽州/後言壬午勒晨至薊按劉琨表曰)¶
(勒以三月三日徑掩薊/城然則當言壬申是也)¶
五月己丑張軌薨(帝紀作壬辰今從前涼録鈔前涼録鈔/又曰葬建陵蓋張祚僣號後追尊其墓耳)¶
六月殷凱帥衆向長安(晉春秋作叚凱/今從麴允傳)¶
<pb:KR2b0008_SBCK_004-11a>¶
三年三月漢攺元建元(十六國春秋建元元年在晉建興/二年同編脩劉恕言今晉州臨汾)¶
(縣嘉泉村有漢太宰劉雄碑云嘉平五年歳在乙/亥二月六日立然則改建元在乙亥二月後也)¶
八月杜弢遁走道死(弢傳云弢逃遁不知所在晉春/秋云城潰弢投水死今從帝紀)¶
以第五猗為安南將軍(周訪傳云征南大/將軍今從杜曽傳)¶
四年正月追謚吳王晏曰孝(本傳晏謚敬王/今從愍帝紀)¶
漢太宰河間王易(晉春秋易作士/通今從載記)¶
七月漢三后之外佩后璽者七人(劉聦載記曰四后之/外按時靳上皇后已)¶
(死唯三后耳/云四誤也)¶
十一月侍中宗敞(帝紀作宋敞/今從晉春秋)¶
十二月乙卯朔日食(帝紀天文志皆誤作甲申朔宋/志乙卯朔與長曆合今從之)¶
中宗建武元年五月壬午日食(帝紀天文志皆云五月/丙子日食按長暦是月)¶
<pb:KR2b0008_SBCK_004-11b>¶
(壬午朔無丙子/今以曆爲据)¶
十一月己酉朔日食(帝紀天文志皆云十一月丙子日食/按長曆十月十二月皆巳卯朔是月)¶
(己酉朔二十八日丙子晉書元帝紀十一月有甲子丁卯&KR0002;/丙子朔則甲子丁卯乃在十月又劉琨集是年三月癸未朔)¶
(八月庚辰朔皆與/長曆合今以為据)¶
大興二年蒲洪降趙(三十國晉春秋洪降劉曜在太興元/年按元年曜未都長安晉書洪載記)¶
(無年但云曜僣號長/安洪歸曜故置此年)¶
三年六月閻涉趙卬等殺張寔(晉書寔傳作閻沙趙/仰又云寔知其謀収)¶
(劉𢎞殺之据晉春秋作閻涉趙/卬又𢎞死在寔&KR0013;殺後今從之)¶
四年十二月以慕容廆為車&KR0016;將軍平州牧(燕書云/車&KR0016;大)¶
(將軍平州刺史按晉書載記先拜/平州刺史尋加車&KR0016;州牧今從之)¶
永昌元年十月王敦以王諒為交州刺史(諒傳永興/三年敦以)¶
<pb:KR2b0008_SBCK_004-12a>¶
(諒為交州按永興三年即/惠帝光熙元年也諒傳誤)¶
肅宗大寧元年四月王敦移鎭姑孰屯于湖(晉春秋/及後魏)¶
(書僣晉傳云屯蕪湖晉書明/帝紀云敦下屯于湖今從之)¶
六月阮放卒(放傳云成帝幼沖庾氏執政放求為交州下/乃云逢髙寳平梁碩還非成帝時也放傳誤)¶
二年六月温嶠與右將軍卞敦守石頭(敦傳云王敦/表為征虜將)¶
(軍都督石頭軍事明帝討敦以/為鎭南將軍假節今從明帝紀)¶
詔有能殺錢鳳送首封五千户侯(晉春秋此詔在王導/為敦發䘮前故云有)¶
(能斬送敦首封萬户侯賞布萬匹按此詔云敦以/隕斃是稱敦已死也不應復購其首今從敦傳)¶
七月王含等水陸五萬(敦傳及晉春秋皆云/三萬今從明帝紀)¶
周光斬錢鳳(晉春秋云戴淵弟/良斬鳳今從敦傳)¶
三年二月宇文乞得歸遣兄子悉拔雄拒慕容仁¶
<pb:KR2b0008_SBCK_004-12b>¶
(燕書征虜仁傳作悉拔堆後魏書宇文莫槐傳作乞得龜悉/跋堆載記亦作龜燕書武宣紀作乞得歸悉拔雄今從之)¶
四月石瞻攻兖州殺檀斌(帝紀作石良今/從石勒載記)¶
顯宗咸和三年二月後趙攺元太和(晉春秋云勒即帝/位攺元太和按勒)¶
(建平元年始即帝/位今從勒載記)¶
四月温嶠從弟充(晉春秋作從兄/今從晉書嶠傳)¶
五年六月趙以翟斌為句町王(晉書春秋作翟眞按秦/亡後慕容垂誅翟斌斌)¶
(兄子眞北走故/知此乃斌也)¶
九月趙王勒即帝位(載記云自襄國都臨漳即鄴也按/建平二年四月勒如鄴議營新宫)¶
(三年勒如鄴臨石虎第勒疾虎詐召石宏還襄國/至虎建武元年九月始遷鄴是勒未甞都鄴也)¶
封彭城王子浚為髙密王(宗室傳作俊/今從帝紀)¶
十月楊謙退保宜都(帝紀作陽謙今/從李雄載記)¶
<pb:KR2b0008_SBCK_004-13a>¶
七年正月趙主勒大饗羣臣(晉春秋云陶侃遣使聘/後趙趙王勒饗之按侃)¶
(與勒必無通使之理今不取載記云勒因/饗髙句麗宇文屋孤使今但云饗羣臣)¶
九年十一月石虎稱居攝趙天王(三十國晉春秋虎即/位攺元永熙陳鴻大)¶
(統歷云石虎即位攺建平五年為延興明年攺建武按三十/國晉春秋不記𢎞攺元延熈虎之立實延熈元年也故誤云)¶
(永熈𢎞旣號延熈虎安肯稱永熈陳鴻云虎攺建/平五年為延興即是𢎞踰年不攺元也恐云&KR0003;誤)¶
咸康三年趙庭燎油灌下盤死者二十餘人(載記云七/人今從三)¶
(十國/春秋)¶
七月趙王虎殺太子䆳(燕書文明紀云咸康四年四月/石虎至燕城下會鄴使至太子)¶
(䆳在後恣酒入宫殺害石主大恐狼狽引還又云初帳下吴/胄使鄴還&KR0003;四月浴佛日行像詣宫石太子䆳&KR0016;出迎像往)¶
(來馳騁無有儲君體王曰古者觀威儀以定禍福此子虎之/副貳而輕佻無禮將不得其死然及石主東歸留䆳監國荒)¶
(敗内亂以致誅戮按十六國晉春秋殺䆳皆/在咸康三年燕書恐誤今從十六國晉春秋)¶
<pb:KR2b0008_SBCK_004-13b>¶
六年九月燕王皝襲趙略三萬餘家(燕書云略燕范/陽二郡男女數)¶
(千口而還今從/後趙燕載記)¶
八年正月己未朔日食(天文志作乙未今/從帝紀及長曆)¶
資治通鑑考異卷第四¶
　　　　通仕郎試太學正臣周固校正¶

