# -*- mode: mandoku-view -*-
#+TITLE: 資治通鑑考異
#+DATE: 2015-09-23 09:43:30
#+PROPERTY: JUAN 4
<pb:KR2b0008_SBCK_005-1a>¶
資治通鑑考異卷第五¶
　　臣司馬光奉　勑編集¶
　　　晉紀下¶
康帝建元元年七月&KR0074;温率衆入臨淮(帝紀温入臨/淮下云庾翼)¶
(為征討大都督遷鎭襄陽按翼傳翼先表移鎭安陸至夏口/上表云九月十九日發武昌二十四日逹夏口始請徙鎭襄)¶
(陽始詔加都督征討諸/軍事故知不在此月)¶
八月燕王皝遣丗子雋等擊代(後魏宇紀八月慕容/元眞遣使請薦女無)¶
(用兵事今/從燕書)¶
二年正月宇文涉夜干(慕容記載記作涉/弈千今從燕書)¶
燕王皝殺慕容翰(三十國春秋云永和二年九月殺翰/燕書翰傳翰甞臨陳為流矢所中病)¶
<pb:KR2b0008_SBCK_005-1b>¶
(卧嵗時不出入後漸差試馬按自討宇文後翰未甞預攻戰/自建元二年正月至永和二年九月已踰年矣三十國春秋)¶
(恐誤今從/載記翰傳)¶
孝宗永和三年七月趙王虎遣將擊張重華遂城長¶
最(晉春秋作上最/今從重華傳)¶
五年四月拜慕容雋幽平二州牧(雋載記云幽冀并平/四州牧今從帝紀)¶
五月石遵封丗為譙王廢劉氏為太妃(晉春秋及十六/國春秋鈔皆)¶
(云廢太后為昭儀今從載記十六國春秋及載記又云/丗立三十三日按四月己巳至五月庚寅凡二十二日)¶
燕王儁講武戒嚴(燕景昭紀集兵在四月時石虎方死/諸子未爭十六國春秋在五月故從)¶
(之而燕書載封奕慕輿根言俱指冉閔按/是時閔未簒趙蓋撰史者附會耳故削云)¶
八月禇裒退還河北遺民二十餘萬死亡略盡(裒傳/云為)¶
(慕容皝及符健所掠死亡咸盡按是時慕容皝卒已踰年矣/永和六年慕容雋始率衆南征石鍳即位後蒲洪始有衆十)¶
<pb:KR2b0008_SBCK_005-2a>¶
(萬永和六年洪死健始嗣/位皆與裒不相接今不取)¶
六年閏月(帝紀正月後云閏月三十國晉春秋皆云閏正/月按長曆閏二月帝紀閏月有丁丑己丑按是)¶
(歳正月癸酉朔&KR0002;閏正月即/無丁丑己丑今以長曆為据)¶
三月趙新興王祗即帝位(晉帝紀祗即位在閏月三十/國晉春秋皆在三月按十六)¶
(國春秋祗稱帝拜姚弋仲苻健官而不/言苻洪洪三月死故疑祗以三月即位)¶
七年十一月樂陵太守賈堅(燕書賈堅傳烈祖問堅年對/以受新命始及三載烈祖恱)¶
(其言拜樂陵太守按堅以去年九月獲於燕至明年始三年/&KR0002;未為樂陵太守豈能安集諸縣告諭逢釣故知堅先已為)¶
(樂陵太守非/因問年而授)¶
八年正月冉閔殺劉顯(閔殺顯晉帝紀在正月十六國/春秋鈔在二月燕書在三月己)¶
(酉未知孰是/今從帝紀)¶
升平二年八月郗曇為荀羡軍司(帝紀謝萬為豫州/下云郗曇為北中)¶
<pb:KR2b0008_SBCK_005-2b>¶
(郎將督五州軍事徐兖二州刺史曇傳云荀羡有疾以曇為/軍司頃之羡徴還除曇北中郎將都督刺史按帝紀十二月)¶
(北中郎將荀羡及慕容雋戰于山茌王師敗績燕書十二月/荀羡宼泰山殺太守賈堅載記荀羡殺賈堅下云敗羡復䧟)¶
(山茌故知八月曇未為徐/兖二州恐始為軍司耳)¶
哀帝興寧元年閏八月張天錫弑𤣥靚(帝紀天錫殺𤣥/靚自立在七月)¶
(今從晉/春秋)¶
十月朱斌克許昌(燕書作朱&KR0058;/今從晉帝紀)¶
二年八月慕容恪將取洛陽(帝紀慕容暐宼洛陽上云/苻堅别帥侵河南按明年)¶
(恪抜洛陽堅親將以備潼關是未敢與燕争河/南也十六國春秋堅傳亦無此舉帝紀恐誤)¶
三年二月&KR0074;沖監江州及荆豫(帝紀云沖領南蠻校尉按/江左唯荆州領南蠻沖傳)¶
(亦無蓋紀因&KR0074;/豁重出今不取)¶
海西公太和二年正月&KR0067;希免官(帝紀是月希有罪走/入海按本傳海西廢)¶
<pb:KR2b0008_SBCK_005-3a>¶
(後希始逃于海陵/此時才坐免官耳)¶
五月秦使曹轂發使如燕朝貢郭辯副之(燕建熙八/年皇甫眞)¶
(為太尉燕書及載記眞傳郭辯至燕皆在眞為太尉下晉/春秋在建熙十年八月恐皆非是故附於曹轂降秦下)¶
四年十二月王猛攻洛陽(燕少帝紀此年十二月王猛攻/洛明年正月拔落十六國秦春)¶
(秋十一月王猛伐燕遺慕容紀書紀請降十二月猛受降而/㱕今按獻莊紀云慕容令之奔還鄴建熙元年二月也時王)¶
(猛猶在洛又猛遺紀書云/去年&KR0074;温起師故從燕書)¶
五年八月慕容評將兵三十萬拒秦(載紀云四十萬/今從晉春秋)¶
太宗咸安元年十一月&KR0074;温使劉亨収東海王璽綬¶
(帝紀三十國春秋亨皆作享/後魏書僭晉傳作亨今從之)¶
十二月庚寅東海王封海西公(海西公紀云咸安二年正/月降封今從簡文帝紀)¶
孝武帝太元元年五月苻堅伐張天錫周虓曰戎狄¶
<pb:KR2b0008_SBCK_005-3b>¶
以來未之有也(虓傳曰吕光征西域堅出餞之戎士二十/萬旌旗數百里問虓曰朕衆力何如虓曰)¶
(戎夷以來未之有也按建元十八年二月虓謀反徙朔方十/九年正月吕光𤼵長安故知在伐涼州時今從十六國春秋)¶
四年二月秦彭超據彭城(謝𤣥傳云何謙進解彭城圍/又云於是罷彭城下邳二戍)¶
(帝紀及諸傳皆不言此年彭城䧟没而十六國秦春秋云超據/彭城又云超分兵下邳留徐襃守彭城至七月以毛當爲徐)¶
(州刺史鎭彭城王顯爲楊/州戍下邳是二城俱陷也)¶
安帝隆安五年九月吕隆降秦(姚興載記姚平伐魏與/姚碩徳伐吕隆同時魏)¶
(書天興五年五月姚平未來侵晉元興元年秦𢎞始四年也/晉帝紀晉春秋皆云隆安五年降秦十六國西秦春秋云太)¶
(初十四年五月㱕隨姚碩徳伐涼南涼春秋云建和二年七/月姚碩徳伐吕隆孤攝廣武守軍以避之皆隆安五年也按)¶
(秦小國旣與魏相持豈暇更興兵伐涼蓋載記之誤/也今以晉帝紀晉春秋十六國西秦南涼春秋爲據)¶
義熈十二年二月姚興卒(晉本紀三十國晉春秋皆云義/熈十一年二月姚興卒魏本紀)¶
(北史本紀姚興姚泓載記皆云十二年按後魏書崔鴻傳太/祖天興二年姚興攺號鴻以爲元年故晉本紀三十國晉春)¶
<pb:KR2b0008_SBCK_005-4a>¶
(秋凡𢎞始後事皆在/前一年由鴻之誤也)¶
　　　宋紀上¶
髙祖永&KR0004;元年正月乞伏熾盤立其子暮末為太子¶
(晉書作慕末宋書作乞佛/茂蔓今從十六國春秋)¶
二年九月殺零陵王(宋本紀九月己丑零陵王薨晉本紀/九月丁丑據長曆九月丙午朔無己)¶
(丑丁丑今/不書日)¶
營陽王(來本紀髙氏小史皆作滎陽臧后謝晦蔡/廓傳作營陽營陽南方郡名也今從之)¶
景平元年正月魏叔孫建入臨淄(索虜傳云虜又遣楚/兵將軍徐州刺史安)¶
(平公涉㱕幡能健越兵將軍青州刺史臨淄侯薛道千陳兵/將軍淮州刺史壽張子張模東擊青州所向城邑皆奔走本)¶
(紀亦云安平公涉㱕宼靑州按後魏書無涉/埽等姓名蓋皆胡中舊名即叔孫建等也)¶
四月己巳檀道濟軍于臨朐(裴子野宋略作乙巳按長/曆是月丁卯朔無乙巳必)¶
<pb:KR2b0008_SBCK_005-4b>¶
(己巳/也)¶
五月魏主還平城(後魏帝紀五月庚寅還次鴈門庚寅/車駕至自南廵必一誤今皆不取)¶
太祖元嘉元年正月(宋本紀正月癸巳朔日有食之宋紀/二月己巳宋略二月癸巳李延壽南)¶
(史二月己卯朔皆誤也按長曆是年正月丁巳/二月丁亥朔後魏書紀志是年無食今從之)¶
六月癸丑徐羡之等殺廬陵王義眞(宋南史本紀二/月廢義眞徙新)¶
(安之下即云執政使使者誅義眞于新安宋義眞傳六月癸/未羡之等遣使殺義眞於徙所羡之傳亦云廢帝後殺義眞)¶
(於新安殺帝於吴縣按長曆六/月庚寅朔無癸未蓋癸丑也)¶
八月魏丗祖自將輕&KR0016;討柔然(後魏本紀云赭陽子尉普/文率輕&KR0016;討之虜乃退走)¶
(李延壽北史紀云帝帥輕&KR0016;討之/虜乃退走今據蠕蠕傳從北史)¶
二年十月魏長孫翰等出黒漠(翰傳云與娥淸出/長川今從蠕蠕傳)¶
蛾淸出栗園(淸傳云與長孫翰出/長川今從蠕蠕傳)¶
<pb:KR2b0008_SBCK_005-5a>¶
十一月以楊𤣥為北秦州刺史(宋本紀癸酉南史庚午/按十一月壬午朔無癸)¶
(酉及庚午/今不書日)¶
三年十一月夏東平公乙斗(奚斤傳作乙/升今從帝紀)¶
五年二月魏安頡擒赫連昌(十六國春秋鈔云承光三/年五月戰于黒渠為魏所)¶
(至安/敗昌與數千&KR0016;奔還魏追&KR0016;亦至昌河内公費連烏提守髙/平徙諸城民七萬户于安定以都之四年二月魏軍)¶
(定三城潰昌奔秦州魏東平公娥淸追擒/之送于魏與後魏紀傳不同今從後魏書)¶
三月赫連定擒奚斤等(宋索虜傳元嘉五年使大將吐/伐斤西伐長安生擒赫連昌于)¶
(安定封昌為公以妹妻之昌弟定在隴上吐伐斤乗勝以&KR0016;/三萬討之定設伏於隴山彈箏谷破之斬吐伐斤盡坑其衆)¶
(定率衆東還復克長安燾又自攻不/克乃分軍戍大城而還今從後魏書)¶
十月徐州刺史王仲德伐魏(後魏紀云淮北鎮將按南史/仲徳時為安北將軍徐州刺)¶
(史宋書仲徳傳闕又宋書南史本紀北史本紀及宋魏諸臣/列傳魏劉裕傳宋索虜傳皆無是年王仲徳等伐魏事唯後)¶
<pb:KR2b0008_SBCK_005-5b>¶
(魏本紀有/之今從之)¶
七年十月崔模降魏(宋書云模抗節不降投塹死按後/魏書模仕魏爲武城男宋書誤也)¶
乞伏暮末東如上邽(後魏乞伏國仁傳云爲赫連定所逼/遣烏訥等求迎宋氐胡傳云茂蔓聞)¶
(赫連定敗將家户及興國東征/欲移居上邽今從十六國春秋)¶
八年六月益州刺史慕利延寧州刺史拾䖍(十六國/春秋作)¶
(𣳚利延拾虎/今從宋書)¶
十一月北部敇勒(後魏書北史本紀皆作敇勒鄧淵傳/皆作髙車按髙車即敇勒别名也)¶
九年十二月魏李順使涼(後魏書順&KR0004;奉冊拜沮渠蒙遜/爲涼州牧即有蒙遜不拜及順)¶
(使還論牧犍事南史順冊拜蒙遜還拜都督四川長安鎭都/大將開府徴爲四部尚書加常侍延和&KR0004;使涼始有不拜等)¶
(事今據順云不復周矣明年蒙遜死/帝曰卿言蒙遜死驗矣故從南史)¶
十年三月蕭思話爲梁南秦二州刺史(思話傳云楊/難當宼漢中)¶
<pb:KR2b0008_SBCK_005-6a>¶
(乃用思話按本紀及氐胡傳/難當宼漢中皆在十一月)¶
涼王蒙遜立牧犍為丗子(宋書十六國春秋作茂䖍後/魏書紀傳作牧犍今從之)¶
十一年三月魏于什門還平城(後魏書節義傳云什門/在燕歷二十四年按後)¶
(魏本紀神瑞元年八月遣于什門招諭馮跋至此年二十一/年矣&KR0002;二十四年乃在太延三年而太延二年馮氏亡矣)¶
十二年五月焉𦒿入貢于魏(後魏書皆作烏𦒿云漢時/舊國也按漢書作焉𦒿今)¶
(從/之)¶
十一月楊難當使楊保宗鎭童亭(後魏書作薫亭宋/書作童今從之)¶
十三年四月燕尚書令郭生(後魏古弼傳作大臣古/&KR0378;今從十六國春秋鈔)¶
十六年九月沮渠牧犍兄子萬年降魏(宋書氐胡傳曰/茂虎兄子萬年)¶
(為虜内應茂䖍見/執今從後魏書)¶
牧犍弟宜得安周(宋書宜得作儀徳安周作/從子豐周今從後魏書)¶
<pb:KR2b0008_SBCK_005-6b>¶
十月魏徙涼州吏民三萬户于平城(十六國春秋鈔云十/萬户今從後魏書)¶
十七年四月劉湛言天下艱難詎是幼主所御(南史/以為)¶
(義康有此言湛景仁並不荅按義康雖不識大體豈敢自為/此言湛常欲推崇義康豈肯聞而不荅今從宋書及宋略)¶
五月湛以母憂去職(南史云湛伏甲於室以俟上臨弔/謀又泄竟弗之幸宋書無此事按)¶
(湛若謀泄當即伏誅豈/得尚延半歳今從宋書)¶
十八年十二月詔裴方明等討楊難當(氐胡傳作十九/年正月遣方明)¶
(等今從/帝紀)¶
十九年七月以劉眞道爲雍州裴方明為梁南秦二¶
州方明不拜(眞道傳此事在胡崇之殁後氐胡傳/崇之殁在明年二月即眞道傳誤)¶
魏安西將軍古弼(宋索虜傳作吐奚爱弼氐胡傳作/吐奚弼蓋其舊姓今從後魏書)¶
唐契攻闞爽(宋氐胡傳作闕/爽今從後魏書)¶
<pb:KR2b0008_SBCK_005-7a>¶
九月沮渠無諱將衞興奴(宋書衞興奴作衞/尞今從後魏書)¶
封無諱為西河王(宋本紀封爵在六月/傳在九月末今從傳)¶
二十年四月魏河間公齊殺楊保宗符逹等立楊文¶
徳為主(宋氐胡傳云拓跋齊聞兵起遁走逹追擊斬齊因/據白崖按後魏河間公齊傳云文徳求援於宋宋)¶
(遣房亮之符昭啖龍等率衆助文徳斬龍禽亮/之氐遂平以功拜内都大官卒然則宋書誤也)¶
文徳自稱秦河梁三州牧(宋書在三月魏書/在四月今從之)¶
十一月魏主令太子副理萬機(宋索虜傳晃與大臣崔/氏宼氏不睦崔宼譛之)¶
(𤣥髙道人有道術晃使祈福七日七夜佛狸夢其祖父並怒/手刃向之曰汝何故信讒欲害太子佛狸驚斍下偽詔曰王)¶
(者大業纂承為重儲宫嗣紹百王舊例自今已往事/無巨細必經太子然後上聞事節小異今從後魏書)¶
二十一年正月己亥藉田大赦(宋略辛酉藉田大赦下/有戊午又有辛酉誤也)¶
(今從/宋書)¶
<pb:KR2b0008_SBCK_005-7b>¶
二十二年八月鄯善王眞逹降魏(本紀作眞逹興/今從西域傳)¶
二十三年二月魏人宼兖靑冀三州(宋文帝紀三月索/虜宼兖豫靑冀刺)¶
(史申恬破之魏太武紀二月永昌王仁至髙平禽劉義隆將/王章略金郷方與遷其民五千家於河北髙涼王那至濟南)¶
(東平陵遷其民六千餘家於河北蓋宋魏各據奏到之月書/之耳宋索虜傳又云虜破掠太原得四千餘口蓋魏人夸張)¶
(其數故/不同耳)¶
五月檀和之等破林邑(本紀在六月傳在五月當是/六月賞檀和之等今從傳)¶
八月魏破蓋吳傳首平城(宋索虜傳云屠各反吳自攻/之為流矢所中死吳弟吾生)¶
(率衆入木面山尋/皆破散今從魏書)¶
二十四年十二月魏𣈆王伏羅卒(宋索虜傳曰燾所住/屠蘇為疾雷所擊屠)¶
(蘇倒見壓殆死左右皆號泣𣈆王獨不/悲燾怒賜死此出於傳聞今從後魏書)¶
二十七年二月辛亥魏主至南頓(宋書是月辛丑南平/王鑠進號西平辛巳)¶
<pb:KR2b0008_SBCK_005-8a>¶
(索虜宼汝南按長暦二月壬辰朔/十月辛丑二十日辛亥巳當作亥)¶
三月參軍劉泰之(後魏紀作劉坦/之今從宋書)¶
七月乙亥魏王買徳弃城走(宋略云虜濟州刺史王淮/敗走虜支解王淮傳示列)¶
(戍今從/宋書)¶
王𤣥謨圍滑臺(宋略九月庚申𤣥謨前軍次白馬與虜兖/州刺史歌舒跋戰破之玄謨進攻滑臺今)¶
(從宋/書)¶
南平王鑠遣梁坦出上蔡(鑠傳作到坦/之今從宋略)¶
十一月辛卯魏主至鄒山(宋略云戊子至鄒/山今從後魏書)¶
魏洛州刺史張是連提(宋略作張是連/提今從宋書)¶
魏永昌王仁追及劉康祖於尉武(宋略及南平王鑠傳/皆作尉氏按康祖傳)¶
(云去夀陽裁數十里然則非尉氏/也今從康祖及索虜傳作尉武&KR0680;)¶
<pb:KR2b0008_SBCK_005-8b>¶
康祖衆潰(康祖傳云大戰一日一夜又/云虜死者太半今從宋略)¶
十二月己未魏兵至淮上(魏本紀云丁卯至淮按宋略/己未虜至淮西宋本紀乙丑)¶
(胡崇之等/敗今從之)¶
臧質使臧澄之營東山(序傳作臧證之今從/帝紀質傳作澄之)¶
質營於城南(宋略云質屯盱/眙北今從宋書)¶
魏主設氊屋於𤓰歩山(魏帝紀云癸未車駕臨江起行宫/於𤓰歩山蓋謂此也今從宋書)¶
魏主求㛰不成(魏帝紀云甲申義隆使獻百牢貢其方物/又請進女於皇孫以求和好帝以師昬非)¶
(禮許和而不許昬使散&KR0016;侍郎夏侯野報之詔皇/孫為書致馬通問焉此皆魏史誇辭今從宋書)¶
二十八年二月魏主赦盧度丗(宋柳元景傳元景從/祖弟光丗先留鄉里)¶
(索虜以為折衝將軍河北太守封西陵男光丗姊夫為司徒/崔浩虜之相也元嘉二十七年虜主拓跋燾南宼汝潁浩密)¶
(有異圖光丗要河北義士與浩應接謀泄&KR0013;誅河東大姓坐/連謀夷滅者甚衆光丗南奔得免太祖以為振武將軍與魏)¶
<pb:KR2b0008_SBCK_005-9a>¶
(事不同今/從從魏書)¶
四月以魯秀為潁川太守(宋略云滎陽太/守今從宋書)¶
六月魏太子晃以憂卒(宋索虜傳云燾至汝南𤓰歩晃/私遣取諸營鹵獲甚衆燾歸聞)¶
(知大加搜撿晃懼謀殺燾燾乃詐死使其近習召晃迎喪於/道執之及國罩以鐵籠尋殺之蕭子顯齊書亦云晃謀殺佛)¶
(狸見殺宋略曰燾旣南侵晃滛于内謀欲殺燾燾知之歸而詐/死召晃迎䘮晃至執之罩以鐵籠捶之三百曳於叢棘以殺)¶
(焉又索虜傳云晃弟秦王烏奕旰與晃對掌國事晃疾之訴/其貪暴燾鞭之二百遣鎭抱罕此皆江南傳聞之語今從後)¶
(魏/書)¶
二十九年二月甲寅魏主&KR0013;弑(宋書作庚申/今從魏書)¶
五月詔蕭思話等北伐(索虜徐爰張永傳並云王𤣥謨/亦北伐𤣥謨傳中不曽行蓋脫)¶
(誤魏紀載六月劉義隆將檀和之宼濟州梁坦及魯安生軍/于京索龐萌薛安都宼&KR0106;農都不言蕭思話等而宋紀亦無)¶
(此數人者至七月云韓元興討之和之退梁坦安生亦走不/言思話之歸宋略有臧質遣柳元景徇蒲阪元景傳亦有之)¶
<pb:KR2b0008_SBCK_005-9b>¶
(今從宋/書宋略)¶
七月張永等至碻磝(宋略七月壬辰永師及碻磝下又有/乙酉壬辰按長曆此月丁丑朔四日)¶
(庚辰六日壬午十六日壬辰疑永/以庚辰或壬午至碻磝非壬辰也)¶
潘淑妃生始興王濬(太子劭傳云濬母卒使潘淑妃養之/濬傳及文九王傳皆云濬實潘子南)¶
(史亦云淑妃養爲子淑妃愛/濬濬心不附今從濬本傳)¶
十月魏皇孫濬即位攺元興安(宋索虜傳燾以烏弈旰/有武略用以爲太子會)¶
(燾死使人嬖宗愛立可博眞爲後宗愛博眞恐爲弈旰所危/矯殺之而自立號年承平博眞懦弱不爲國人所附晃子濬)¶
(字烏雷直懃素爲燾所愛燕王謂國人曰博眞非正不宐立/直懃嫡孫應立耳乃殺博眞及宗愛而立濬爲主號年正平)¶
(與後魏書不同又云在二/十八年皆宋書之誤也)¶
十二月戊午魏陸俟進爵東平王(魏紀云戊申按上有/丁巳下有癸亥不當)¶
(中有戊申蓋/戊午字誤耳)¶
<pb:KR2b0008_SBCK_005-10a>¶
三十年正月東宫實甲萬人(宋元凶劭傳云二十八年/彗星入太㣲掃帝座二十)¶
(九年十一月霖雨連雪太陽罕曜三十年正月風霰且雷上/憂有竊𤼵輙加劭兵衆東宫實甲萬人按二十九年劭濬巫)¶
(蠱事已發豈有因十二月及明年/正月災異而更加劭兵今從宋略)¶
癸亥夜劭為逆(劭傳云二十一日夜按長曆是月甲辰/朔宋略云癸亥夜乃二十日也今從之)¶
三月劭殺新渝懐侯玠(劭傳作球今從/長沙王道憐傳)¶
辛卯臧質子敦等逃亡(宋略庚申武陵王戒嚴辛亥臧/敷逃按長曆是月甲戌朔無庚)¶
(申辛亥又宋略上有甲申下有癸巳此必/庚寅辛卯字誤也宋書敷作敦今從之)¶
庚子武陵王移檄四方(宋略移檄亦在庚申日按謝莊傳/曰奉三月二十七日檄然則發檄)¶
(在庚子/日也)¶
四月癸亥柳元景至新亭(宋略云壬戌元景次新林依/山為壘按本紀癸亥元景至)¶
(新亭元景傳元景至新亭經/日劭乃水陸出軍今從之)¶
<pb:KR2b0008_SBCK_005-10b>¶
五月甲戌魯秀等攻大航(元凶傳云其月三日按/宋略甲戌乃二日也)¶
七月南海太守鄧琬(蕭簡傳作劉/玩今從本紀)¶
世祖孝建元年正月魯爽舉兵(宋本紀二月庚午爽臧/質南郡王義宣徐遺寶)¶
(舉兵反義宣慱云其年正月便反宋略云二月義宣等反按/爽之反帝猶遣質收魯𢎞則非同日反明矣又按長曆是月)¶
(戊辰朔然則庚午二日也義宣傳起兵在二/月二十六日但不知爽反在正月與二月耳)¶
三月己亥内外戒嚴(宋本紀宋略皆作癸亥下有辛丑按/長曆是月戊戌朔癸亥二十六日辛)¶
(丑乃四日也/當作己亥)¶
四月薛安都等斬楊胡興(安都傳作胡與/今從宗越傳)¶
李延夀誅魯爽(此語本出沈約宋書吴喜黃回傳賛而/延夀取之以約施用失所故絀其名)¶
柳元景進屯姑熟(垣護之傳作南州/葢南州即姑熟也)¶
五月胡子反等守梁山西壘西南風急(義宣傳曰五/月十九日西)¶
<pb:KR2b0008_SBCK_005-11a>¶
(南風猛宋略曰己亥質遣尹周之攻梁山西壘陷之按長曆/是月丁酉朔三日己亥八日甲辰十八日甲寅宋略於己亥)¶
(上有甲辰下有甲寅然則決非十九日與己/亥或者是己酉與辛亥也今不書日闕疑)¶
六月義宣至江陵魯秀北走(宋略云秀自襄陽敗退將/及江陵聞敗北走今從宋書)¶
大明二年十月遣龐孟虬救淸口(宋顧師伯傳云魏遣清/水公捨賁敇文宼清口)¶
(丗祖遣孟虬及殷孝祖赴討魏本紀孝祖/修兩城於清水東詔封敇文擊之今從之)¶
三年四月劉道龍(宋略南史作道/就今從宋書)¶
竟陵王誕殺垣閬(宋略云己亥殺閬按本/紀乙卯貶誕爵今從之)¶
内外纂嚴(宋略乙亥纂嚴按長曆是月/戊戌朔無乙亥蓋己亥也)¶
四年三月魏人宼北隂平朱提太守楊歸子破之(宋/帝)¶
(紀索虜宼北隂平孔提太守楊歸子擊破之宋略云索虜宼/壯降平朱太守楊歸子擊破之按郡縣名無壯降平及孔提)¶
(北隂平參酌二/書當為朱提)¶
<pb:KR2b0008_SBCK_005-11b>¶
五年九月詔沈慶之位次司空(宋略此事在戊戍按長/曆是月甲寅朔無戍戌)¶
以歷陽王子顓為臨海王(宋略作子瑱/今從宋書)¶
六年四月殷淑儀卒(南史云殷淑儀南郡王義宣女也/義宣敗後帝密取之假姓殷氏左)¶
(右宣泄者多死或云貴妃是殷琰家/人入義宣家義宣敗入宫今從宋書)¶
七年正月江智淵以憂卒(宋略曰帝旣以僧安辱智淵/自是詆之無度智淵不堪其)¶
(恥退而自殺/今從宋書)¶
太宗泰始元年七月華願兒言於廢帝曰官為鴈天¶
子(宋書作應天子宋略作鴈天子按字書贗偽物/也韓愈詩曰居然見眞贗書或作鴈今從宋略)¶
十月少府劉曚妾孕臨月(宋書帝紀作少府劉勝始安/王休仁傳作廷尉劉曚宋畧)¶
(及南史帝紀皆作少府劉曚休/仁傳作廷尉劉蒙今從其多者)¶
廢帝使朱景雲賜晉安王子勛死謝道邁等告鄧琬¶
<pb:KR2b0008_SBCK_005-12a>¶
請計(子勛傳云景雲遣信使告琬宋略云帝使道/遇齎敇至潯陽琬謂道遇云云今從琬傳)¶
姜産之(産或作彦宋書宋略/南史皆作産今從之)¶
二年正月辛亥以山陽王休祐督諸軍西討(宋略二月/庚申以休)¶
(祐都督西討/今從宋書)¶
壬子路太后殂(宋略南史皆曰義嘉之難太后心幸之延/上飲酒置毒以進侍者引上衣上寤起以)¶
(其巵上壽是日太后崩䘮/事如禮宋書無之今不取)¶
三月以鄭黒為司州(宋殷琰傳作鄭墨/今從宋本紀宋略)¶
六月始安内史王識之(宋書作王職/之今從宋略)¶
蕭頥據郡起兵(宋鄧琬傳云丗子與南康相沈用之等據/郡起義宋略亦云沈肅之以郡招義按頥)¶
(始自獄中劫出琬所署南康相不容/便與之同今從蕭子顯南齊書紀)¶
七月劉胡攻錢溪(宋略曰胡進軍鵲頭遣其將陳/慶以三百舸逼錢溪今從宋書)¶
<pb:KR2b0008_SBCK_005-12b>¶
十月梁州刺史柳元怙(宋略作元哲/今從宋書)¶
兖州刺史畢衆敬(宋略作畢榛後魏書/云小名捺今從本傳)¶
命張永等迎薛安都(後魏紀安都與常珍竒降皆在九/月而宋本紀宋略遣張永等北出)¶
(皆在十月/今從之)¶
常珍竒降魏(宋略十二月甲寅珍竒復以/郡叛蓋於時宋朝始聞之耳)¶
畢衆敬子元賔先坐誅(後魏書衆敬傳云元賔有它罪或/獨不捨之宋略云榛息在都已誅)¶
(矣今/從之)¶
三年正月張永等弃城夜遁(宋本紀去年冬永攸之大/敗遂失淮北四州及豫州)¶
(淮西地宋略今年正月永攸之師次彭城虜掩其輜重敗王/穆之于武原薛安都開彭城以納虜永等引退虜追之王師)¶
(敗績畢捺亦舉兖州歸虜遂失淮北之地魏帝紀去年九月/常珍竒薛安都内屬張永沈攸之擊安都詔尉元救彭城西)¶
(河公石救懸瓠十一月畢衆敬内屬十二月己未次干秺周/凱張永沈攸之相繼退走今年正月癸巳尉元破永攸之於)¶
<pb:KR2b0008_SBCK_005-13a>¶
(吕梁東閏月沈文秀崔道固舉州内屬按靑冀今歳始叛宋/去年豈得已失淮北安都為永攸之所逼故降魏豈得今年)¶
(永攸之始次彭城安都始納魏兵乎蓋去冬穆/之等已敗退今春永大敗耳今從後魏帝紀)¶
失淮北四州及豫州淮西之地(後魏帝紀閏月沈文秀/崔道固舉州内屬宋索)¶
(虜傳曰永攸之敗退虜攻靑冀二州執文秀道固又下書曰/淮北三州民自天安二年正月三十日壬寅昧爽已前罪一)¶
(切原免按青州破在五年淮北三州蓋/謂徐司豫壬寅二十日壬子三十日也)¶
二月魏西河公石攻張超(宋帝紀云索虜宼汝隂太守張/景逺擊破之景逺即超也宋略)¶
(七月張景逺先卒汝隂城/又陷亦誤也今從後魏書)¶
三月申纂為魏所殺(宋略云七月纂戰死蓋/贈官之月今從魏帝紀)¶
四月魏尉元上表(尉元傳先上表論取四城利害後乃云/沈攸之欲援下邳遣孔道恭擊破之按)¶
(元以泰始二年九月受詔敕薛安都此表云受命出疆再離/寒暑又云今雖向熱猶可行師則似上表時在四年春末夏)¶
(&KR0004;也又按沈攸之以三年八月出師尋即敗退則上表當在/攸之敗後今此表但言陳顯逹循𪧐豫不言攸之救下邳又)¶
<pb:KR2b0008_SBCK_005-13b>¶
(慕容白曜以四年二月十七日抜歷城而此表欲釋靑冀之/師先定東南之地則此表不在其年春末夏&KR0004;決矣蓋再當)¶
(作載是語助之辭非謂/兩經寒暑也故置於此)¶
七月遣沈攸之等擊彭城(宋沈攸之傳宋略皆云帝怒/攸之云卿&KR0002;不行便可使吴)¶
(喜獨去按喜傳乃無與攸之討彭城事後/魏書作吳僖公不知即吳喜為别一人也)¶
八月魏長孫陵等入東陽西郭暴掠沈文秀擊破之¶
(文秀傳云八月虜蜀郡公拔/式入西郭今從慕容白曜傳)¶
十月徙義陽王昶為晉熈王(宋帝紀在十一/月今從宋略)¶
四年正月魏以髙閭張讜對為東徐州刺史(尉元傳/沈攸之)¶
(旣走元以書諭王𤣥載𤣥載與魯僧遵崔武仲相繼皆走遂/以髙閭與張讜對為東徐州刺史按三年十一月乙卯始以)¶
(讜為東徐州刺史則於/時未降魏也故置於此)¶
二月庚寅魏慕容白曜拔歷城東郭癸巳崔道固降¶
<pb:KR2b0008_SBCK_005-14a>¶
(宋略云丙申索虜䧟歴城執崔道固按後魏列傳道固表云/以今月十四日臣東郭失守以十七日面縛請罪長曆是月)¶
(丁丑朔/今從之)¶
六年四月吐谷渾王拾寅(宋本紀作拾䖍/今從後魏書)¶
十月立皇子智隨為武陵王(宋本紀作智賛宋略作賛列/傳作智隨按太宗生子皆筮)¶
(之以卦為其/字今從列傳)¶
七年二月内外百官並斷俸禄(宋本紀云日給料/禄俸今從南史)¶
帝密取諸主&KR0078;有孕者内宫中生男則殺其母(宋書/云閉)¶
(其母於幽房/今從宋略)¶
七月或譛蕭道成有貳心於魏(南齊書太祖紀云帝常/嫌太祖非人臣相而民)¶
(間流言蕭諱當為天子/帝愈以為疑今從宋略)¶
帝使吳喜賜道成酒(南齊紀云太祖戎服出門迎即酌/飲之喜還帝意乃解宋畧云道成)¶
<pb:KR2b0008_SBCK_005-14b>¶
(懼弗肯飲將出奔喜語以誠先為之酌於是喜得罪而/道成&KR0013;徴蓋南齊書欲成太祖之美故云爾今從宋略)¶
八月魏顯祖傳位太子(後魏天象志云上迫於太后傳位/太子按馮太后&KR0002;迫顯祖傳位當)¶
(奪其大政安得猶/惣萬機今從帝紀)¶
泰豫元年二月王景文飲藥而卒(南史云帝使謂景文/曰朕不謂卿有罪然)¶
(吾不能獨死請子先之&KR0002;使者有此語則坐客不容不知更終/碁局又曰景文酌酒謂客曰此酒不可相&KR0134;自仰而飲之按)¶
(焦度&KR0134;拒命必不對坐客言之何/得死時客猶在坐也今從宋書)¶
六月乙巳蒼梧王尊皇太后(宋略本紀作癸/未今從宋本紀)¶
資治通鑑考異卷第五¶
<pb:KR2b0008_SBCK_005-15a>¶

