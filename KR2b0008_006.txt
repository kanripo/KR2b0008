# -*- mode: mandoku-view -*-
#+TITLE: 資治通鑑考異
#+DATE: 2015-09-23 09:43:30
#+PROPERTY: JUAN 5
<pb:KR2b0008_SBCK_006-1a>¶
資治通鑑考異卷第六¶
　　臣司馬光奉勑編集¶
　　　宋紀下¶
蒼梧王元徽二年五月壬午桂陽王休範反(宋書作壬/子按長曆)¶
(此月辛未朔無/壬子今從宋略)¶
休範登臨滄觀以數十人自衞(張敬兒傳云左右數百/人皆散走按休範左右)¶
(若有數百人黃回敬兒雖勇/何敢徑往取之今從休範傳)¶
陳靈寶送休範首弃之於水(南齊書云埋首道側宋略/云弃諸溝中今從宋書)¶
杜黒騾攻新亭(宋書南齊書作/黒蠡今從宋略)¶
禇澄開東府門納南軍(宋書作撫軍典籖茅恬開東府納/賊南齊書作車&KR0016;典籖茅恬蓋皆)¶
<pb:KR2b0008_SBCK_006-1b>¶
(爲禇澄諱耳/今從宋略)¶
六月休範使陳公昭遺沈攸之書攸之送之朝廷(宋/略)¶
(云桂陽遺攸之書署曰沈丞/相攸之斬其使今從宋書)¶
癸卯毛惠連降(宋略作癸亥按下/有戊申今從宋書)¶
九月(後魏帝紀使將軍元蘭五將二万&KR0016;及假東陽王丕爲/後継伐蜀漢不言勝&KR0018;列傳及宋書皆無之今不取)¶
司徒左長史蕭惠明(宋略作惠㓪按惠㓪不/爲司徒長史今從南史)¶
四年六月魏馮太后鴆顯祖(元行沖後魏國典云太后/伏壯士於禁中太上入謁)¶
(遂崩按事&KR0002;如此安得不彰而中外恬然不以爲怪又孝文/終不之知按後魏書及此史皆無殺事而天象志云獻文暴)¶
(崩實有鴆毒/之禍今從之)¶
順帝昇明元年端午太后賜蒼梧王毛扇(宋略作太妃/賜今從未書)¶
六月蒼梧王殺杜幼文等(南史云孝武二十八子太宗/殺其十六餘皆帝殺之按宋)¶
<pb:KR2b0008_SBCK_006-2a>¶
(書孝武諸子十人早卒二人爲景和所殺/餘皆太宗殺之無及蒼梧時者南史誤也)¶
蕭道成族弟順之(齊髙帝紀姚思廉梁書武帝紀自相國/何至皇考一十餘丗皆有名及官位蓋)¶
(史官附㑹/今所不取)¶
七月蒼梧王於臺岡賭跳(南史作蠻岡/今從宋書)¶
蕭道成開承明門而入(齊髙帝紀云衞尉丞顔靈寶窺見/太祖乗馬在外&KR0060;謂親人曰今&KR0002;)¶
(不開內領軍入天下㑹是亂耳按靈寶&KR0002;語所親則/湏有知者豈得𪧐衞晏然不動今從宋後廢帝紀)¶
十月氏楊文度遣弟文𢎞䧟仇池(魏書本紀作楊黽氐/傳作䑕皆避顯祖諱也)¶
李訢信用范&KR0710;弟瑛諫(魏典&KR0710;作摽瑛作/璞今從後魏書)¶
十二月魏軍至建安楊文𢎞弃城走(是年魏置閏在十/一月宋之十二月也)¶
劉韞入直門下省(南齊書韞作韜/今從宋書南史)¶
王藴帥部曲數百向石頭(宋書云齊王使藴募人巳得/數百宋略云是夕微其私衆)¶
<pb:KR2b0008_SBCK_006-2b>¶
(倐忽之間&KR0013;甲數百莫知所從出按道成/素巳疑藴必不使之募兵宋略近是也)¶
戴僧靜殺𡊮粲父子(南史云僧静舊刀直前欲斬之子/最呌抱父乞先死兵士人人莫不)¶
(隕涕粲曰我不失忠臣汝不失孝子仍求筆作啓云臣義奉/大宋䇿名兩畢今便歸䰟墳隴永就山丘僧静乃并斬之按)¶
(時僧靜掩粲不備挺身直往安肯容粲作/啓從容如此宋書皆無此等事今不取)¶
閏月癸巳沈攸之至夏口(沈約齊紀十一月攸之遂謀/爲亂張敬兒遣使詣攸之慶)¶
(冬攸之呼使人於密室謂之曰奉皇太后今得𡊮司徒劉丹/楊諸人書呼我𨒪下可令雍州知此意荅敬兒書曰信口一)¶
(二而封雞毛桃耳數物置函中敬兒賀冬使即乗驛白公十/二日壬辰攸之遣孫同等先𤼵十七日丁酉張敬兒使至十)¶
(八日戊戍公率衆入鎭朝堂閏月十四日癸巳攸之至夏口/按是歳宋暦閏十二月庚辰朔魏曆閏十一月庚戍朔然則)¶
(冬至必在十一月晦攸之對敬兒賀冬使者猶隱祕豈可十/二日巳發兵東下乎又攸之&KR0002;十二日巳舉兵於江陵豈可)¶
(六十餘日始至夏口又宋順帝紀十二月攸之反丁卯齊王/入守朝堂丁卯乃十二月十八日也閏月癸巳攸之圍郢城)¶
(攸之傳十一月反十二月十二日遣孫同等東下閏月十四/日至夏口宋略十二月沈攸之作亂丁卯蕭道成入屯朝堂)¶
<pb:KR2b0008_SBCK_006-3a>¶
(閏月癸巳攸之師及郢州南齊髙帝紀十二月攸之舉兵乙/卯太祖入居朝堂諸書大抵略相符合惟齊紀不同蓋齊紀)¶
(之誤今/不取)¶
二年正月沈攸之帥衆過江軍遂大散(宋略云甲辰敬/之衆潰西逃乙)¶
(巳華容民斬其首按是/月己酉朔無甲辰乙巳)¶
張敬兒至江陵(宋略云辛未敬兒克江陵按已巳攸之以/敬兒據城走死不容敬兒至辛未乃入城也)¶
　　　齊紀上¶
太祖建元元年五月賞佐命之功禇淵王儉等進爵¶
増戸(南史崔祖思傳曰帝將加九錫內外皆賛成之祖思獨/曰公以仁恕匡社稷執股肱之義君子爱人以德不宜)¶
(如此帝聞而非之曰祖思逺同荀令豈孤所望也由此不復/處任職而禮見甚重垣崇祖受密旨參訪朝臣光禄大夫垣)¶
(閎曰身受宋氏厚恩復蒙明公眷接進不敢同退不敢異冠/軍將軍崔文仲與崇祖意同及帝受禪閎存故爵丈仲崇祖)¶
(皆封侯祖思加官而巳按宋朝&KR0004;議封帝為梁公祖思啓髙/帝曰䜟云金刀利刄齊刈之今宜稱齊實應天命從之然則)¶
<pb:KR2b0008_SBCK_006-3b>¶
(祖思安得誠節/於宋今刪之)¶
丙寅追尊考妣(南史在四月甲/午今從齊書)¶
十月&KR0004;帝在淮隂欲附魏遣書結王𤣥邈房叔安勸¶
𤣥邈不荅(南史云仍遣叔安奉表詣闕告之帝於路執之/并求𤣥邈表叔安曰王將軍表上天子不上將)¶
(軍且僕之所言利國家不利將軍無所慮問荀伯玉&KR0134;帝殺/之帝曰物各為主無所責也按太祖時爲邊將若執叔安又)¶
(不殺便應不復爲宋臣/齊書無此事今不取)¶
十一月謝天蓋欲附魏韋珍引兵應接豫章王嶷遣¶
蕭惠朗助蕭景先討天蓋(齊蕭景先傳云天蓋與虜相/構扇景先言於督府豫章王)¶
(待敵虜退魏韋/遣惠朗助景先討天蓋黨與虜尋遣僞南部尚書𩔖跋屯汝/南洛州刺史昌&KR0058;王馮莎屯清丘景先𫿞)¶
(珍傳云天蓋自署司州刺史規以內附事泄爲道成將崔慧/景所攻闈詔珍率在鎭士馬渡淮援接時道成聞珍將至遣)¶
(將荀元賔據淮逆拒珍珍腹背&KR0108;擊破之天蓋㝷爲左右所/殺降於慧景珍乗勝馳進又破慧景擁降民七千餘户內徙)¶
<pb:KR2b0008_SBCK_006-4a>¶
(表置城陽剛陵義陽三郡以處之按魏將無𩔖跋馮莎而慧/景亦非討天蓋之將蓋時二國之史各出傳聞𤣥有訛謬今)¶
(約取二史大/㮣而用之)¶
帝遣王洪範約柔然宼魏(齊書作王洪/軌今從齊紀)¶
二年正月以禇淵爲司徒不受(齊書建元二年正月以/淵爲司徒十二月戊戍)¶
(以淵爲司徒四年六月癸卯以司徒禇淵爲司空八月癸卯/司徒禇淵薨淵傳三年爲司徒又固讓四年寢疾遜位攺授)¶
(司空及薨詔曰司徒奄至薨逝蓋二年正/月辭十二月受耳紀傳前後各不相顧)¶
崔孝伯攻魏龍得侯等殺之(齊紀作龍渴/侯今從齊書)¶
北上黃蠻文勉徳宼汶陽(齊紀作文施/徳今從齊書)¶
五月王圖南崔慧景破李烏奴(魏書帝紀八月慧景/宼武興今從慧景傳)¶
十月徐州民&KR0074;標之爲宼(魏書蘭陵民&KR0074;富蓋/即標之也今從齊書)¶
三年二月&KR0074;康拔魏樊諧城(齊紀作樊階/城今從齊書)¶
<pb:KR2b0008_SBCK_006-4b>¶
魏議者欲盡殺道人(齊盡魏虜傳咸陽王欲盡殺道人/案咸陽王禧時尚幼太和九年始)¶
(封恐/非也)¶
己酉垣崇祖破魏師(齊書作丁卯按是月辛/卯朔無丁卯今從齊紀)¶
三月魏滅&KR0074;標之等掠三萬餘口歸平城(魏書云南/征諸將擊)¶
(破蕭道成㳺擊將軍&KR0074;康於淮陽道成豫州剌史垣崇祖宼/下蔡昌&KR0058;王馮熈擊破之假梁郡王嘉大破道成將俘獲三)¶
(万餘口送平城今從齊/書齊紀亦以魏書參之)¶
丗祖永明二年十一月乙未魏李彪來聘(齊紀十二/月庚申虜)¶
(使李道固至/今從魏帝紀)¶
三年七月魏立梁彌承爲宕昌王(齊書是歳八月丁/巳以行宕昌王梁)¶
(彌頡爲河梁二州剌史六年五月甲午/以彌承爲河涼二州刺史今從魏書)¶
四年六月辛酉魏主如方山(魏帝紀是日幸方山七月戊/戍又云幸方山皆不言還宫)¶
<pb:KR2b0008_SBCK_006-5a>¶
(蓋闕/文耳)¶
五年五月魏公孫邃張儵宼舞隂(齊書魏虜傳云僞/安南將軍遼東公)¶
(平南將軍上谷公又攻舞隂魏書帝紀云詔南部尚書公孫/文&KR0159;上谷公張伏干南討舞隂按公孫邃傳邃字文&KR0159;與內)¶
(都幢將上谷公張儵討蕭&KR1982;/舞隂戍蓋伏干亦儵字也)¶
七月髙車阿伏至羅自立為王(魏書髙車傳云在大和/十一年蠕蠕在十六年)¶
(今從髙/車傳)¶
八年四月魏陽平王頥(帝紀作熈又作/&KR1982;今從本傳)¶
八月河南王丗子伏連籌(齊書作丗子休/留成今從魏書)¶
蕭順之縊殺巴東王子響(齊書曰子響部下恐懼各逃/散子響乃白服出降詔賜死)¶
(蓋蕭子顯爲順之/諱耳今從南史)¶
十二月孔顗上言(齊紀作孔顗今/從齊書南史)¶
<pb:KR2b0008_SBCK_006-5b>¶
九年二月魏著作郎成淹遷侍郎(楊松玠談藪作朱/淹又云自著作作)¶
(郎遷著作郎/今從魏書)¶
八月乙巳魏帝問羣臣禘祫之義(禮志作太和十三年/五月壬戌今從本紀)¶
十年正月壬戍魏主詔承晉爲水徳(禮志太和十五/年正月穆亮等)¶
(言云云按帝紀十六年正月壬戍詔定/行次以水承金蓋志誤以六爲五耳)¶
七月吐谷渾丗子賀虜頭(魏吐谷渾傳作賀/魯頭今從帝紀)¶
八月魏陽平王頥陸叡擊柔然(魏帝紀太和十一年八/月壬申蠕蠕犯塞遣平)¶
(原王陸叡討之事具蠕蠕傳十六年八月乙未詔陽平王頥/左僕射陸叡討蠕蠕按蠕蠕傳無十一年犯塞及征討事唯)¶
(冇十六年八月頥叡出征事/與紀合蓋十一年紀誤也)¶
十一年三月遣吕文顯曹道剛收王奐殷叡勸奐録¶
取奐納之(南史奐子彪議閉門挂命叡諌曰今開門白服/接臺使不過隳官免爵耳彪堅執不同叡又請)¶
<pb:KR2b0008_SBCK_006-6a>¶
(奐仰藥叡與彪同誅今從齊書/遣典籖間道送啓奐從之典籖出城爲文顯所執叡曰/忠不背國勇不逃死)¶
王肅奔魏(南史奐弟份自拘請罪帝宥之肅屢引魏人至/邊帝謂份曰比有北信不份曰肅近忘墳柏寕)¶
(逺憶有臣按奐以三月死帝以七月殂是冬/肅始見魏主於鄴南史誤也齊書無此語)¶
九月魏穆亮與支酉戰兵敗(齊書穆亮作繆/老生今從魏書)¶
髙宗建武元年三月壬申魏主至彭城(魏帝紀作閏/月按魏閏二)¶
(月齊暦之/三月也)¶
四月庚辰魏罷西郊𥙊天(魏帝紀禮志比史紀皆云三月/庚辰按長曆三月丙午朔無庚)¶
(辰魏閏二月齊門四月魏三月乙/亥朔齊曆之四月也故置於此)¶
五月甲戍朔日食(齊魏書帝紀皆無此食/今據齊書志南史紀)¶
九月乙亥纂嚴(齊帝紀作乙未按是月壬申朔而上有癸/未下有乙酉丁亥蓋癸未當作癸酉乙未)¶
(當作乙/亥耳)¶
<pb:KR2b0008_SBCK_006-6b>¶
何昌㝢拒徐𤣥慶臨海王昭秀得還建康(南史明帝/使裴叔業)¶
(齎旨詔昌㝢令以便宜從事昌㝢拒之曰臨海王未有失寕/得從君單詔邪即時自有啓聞須反更議叔業曰&KR0002;爾便是)¶
(拒詔拒詔軍法行事耳荅曰能見殺者君也能拒詔者/僕也叔業不敢逼而退昭秀由此得還都今從齊書)¶
十二月魏盧淵韋珍攻赭陽(齊書作盧陽馬韋靈智按/陽烏淵小字靈智珍字也)¶
二年四月房伯玉等敗魏薛眞度於沙堨(齊書魏虜/傳眞度敗)¶
(在建武元年下魏帝紀城陽王鸞以敗/軍獲罪在太和十九年五月今從之)¶
三年正月丁卯以楊崇祖爲沙州刺史(齊本紀作丁/酉按長曆是)¶
(月乙丑朔無丁酉下/有己巳當作丁卯)¶
魏主攺功臣姓(魏&KR0004;功臣姓皆&KR0232;重竒僻孝文太和中變/胡俗始攺之魏収作魏書巳盡用新姓不)¶
(用舊姓宋書索虜傳南齊書魏虜傳所稱/者蓋其舊姓名耳今並從魏書以就簡易)¶
魏薛宗起入郡姓(北史薛聦傳爲羽林&KR0101;帝曾與朝臣論/海內姓地人物戲謂聦日人謂卿諸薛)¶
<pb:KR2b0008_SBCK_006-7a>¶
(是蜀人定是蜀人不聦對曰臣逺祖廣徳丗事漢朝時人呼/爲漢臣九丗祖永隨劉備入蜀時人呼爲蜀臣今事陛下是)¶
(虜非蜀也帝撫掌𥬇曰卿可自明非蜀何乃遂復苦朕聦因/投㦸而出帝曰薛監醉耳其見知如此今從元行沖後魏國典)¶
閏月丙寅魏主廢太子恂(齊書魏虜傳云大馮有寵日/夜讒恂魏書無之又魏帝紀)¶
(在十二月丙寅按長暦魏閏/十一月齊閏十二月今從齊曆)¶
四年正月大赦(齊帝紀云庚午大赦按長曆/是月己丑朔無庚午故不日)¶
丙辰誅王晏(晏傳云元㑹畢乃召晏誅之本紀丙辰晏伏/誅丙辰正月二十八日也按郊禮必在正月)¶
(旣云未郊一日敕停則誅晏必非元/㑹之日也本傳蓋言元㑹禮後耳)¶
二月魏穆泰等伏誅(齊書魏虜傳云僞征北將軍&KR0106;州/刺史鉅鹿孤賀鹿渾守桑乾宏從)¶
(叔平陽王安壽戍懷柵在桑乾西北渾非宏任用中國人與/僞定州刺史馮翊公自鄰安樂公主拓跋阿幹兒謀立安壽)¶
(分據河北期乆不遂安壽懼告宏殺渾等數百/人任安壽如故與魏書名姓全不同今從魏書)¶
九月魏中書舎人孫延景(齊書作公孫/雲今從魏書)¶
<pb:KR2b0008_SBCK_006-7b>¶
十一月以楊靈珍爲北秦州刺史(齊氐傳作比梁/州今從帝紀)¶
十二月曹虎頓軍樊城(齊魏虜傳云均/口今從虎傳)¶
東昬矦永元元年三月張千戰死(魏書作張干/逹今從齊書)¶
以陳顯逹爲江州刺史(齊明帝紀永泰元年七月癸卯/以顯逹爲江州本傳顯逹敗於)¶
(逹方以三公將兵擊魏不容無故/馬圈求降號不許乃除江州又云東昬立顯逹彌不樂京師/得此授甚喜按明帝末)¶
(除江州今/從本傳)¶
四月魏賜馮后死(元嵩傳曰將遣使者賜馮后死而難其/人顧任城王澄曰任城不&KR0018;我嵩亦當)¶
(不&KR0018;任城可使嵩也乃引髙平矦嵩入內親詔遣之髙祖紀/曰詞司徒&KR0944;徴太子與䘮㑹魯陽踐祚按馮后傳梓宫至魯)¶
(陽乃行遺詔賜后死安有髙祖遣嵩之事又&KR0944;傳髙祖崩/&KR0944;遏祕喪事遣張儒徴丗宗亦無髙祖詔&KR0944;徴太子事)¶
八月垣歷生降曹虎虎斬之(南史云歷生出戰爲曹虎/所禽謂虎曰卿以主上爲)¶
(聖明梅茹爲賢相我當死且我今死卿明亦死遂/殺之按歷生若見獲遥光不當殺其子今從齊書)¶
<pb:KR2b0008_SBCK_006-8a>¶
二年三月左興盛拒崔慧景於北籬門(紀云王瑩屯/此籬門傳云)¶
(左興盛/今從傳)¶
四月癸酉慧景敗走斬之(齊本紀四月丁未以張沖爲/南兖州刺史崔慧景於廣陵)¶
(起兵襲京師壬子左興盛督衆軍寶𤣥以京城納慧景乙卯/王瑩屯北籬門壬戍慧景至瑩等敗甲子慧景入京師蕭懿)¶
(入援癸酉慧景弃衆走死慧景傳四月至廣陵回軍十二日/攻陷竹里按長曆是歳三月辛丑朔四月庚午朔丁未三月)¶
(七日壬子十二日乙卯十五日壬戍二十二日甲子二十四/日四月皆無也蓋四月當作三月至癸酉乃四月四日耳南)¶
(史云時江夏王寶𤣥鎭京口聞慧景北行遣左右余丈興&KR0003;/之曰江劉徐沈君之所見今擁強兵北取廣陵収吴楚勁卒)¶
(身舉州以相應取大功如反掌耳慧景常不自安聞言響應/于時廬陵王長史蕭寅司馬崔恭祖守廣陵城慧景以寶𤣥)¶
(事告恭祖恭祖口雖相和心實不同俄而慧景至恭祖閉門/不敢岀慧景密遣軍主劉靈運間行突入慧景俄係至遂據)¶
(其城子覺至仍使領兵襲京口寶𤣥本謂大軍併來及見人/少極失所望拒覺擊走之恭祖及覺精兵八千済江恭祖心)¶
(本不同及至䔉山欲斬覺以軍降京口事旣不果而止覺等/軍器精𫿞柳憕沈佚等謂寶𤣥曰崔護軍威名旣重乃誠可)¶
<pb:KR2b0008_SBCK_006-8b>¶
(見旣巳脣齒忽中道立異彼以樂㱕之衆亂江而済誰能拒/之於是登北固樓並千蠟燭爲烽火舉以應覺惠景停二日)¶
(便率大衆一時俱濟趣京口寶𤣥仍以覺爲前鋒㳟祖次之/慧景領大都督爲衆軍節度又云時柳憕别推寶𤣥崔恭祖)¶
(爲寶𤣥羽翼不復承奉慧景慧景嫌之巴陵王昭胄先逃人/間出&KR0300;慧景慧景意更向之故猶豫未知所立此聲頗泄憕)¶
(㳟祖始貳扵慧景又云慧景單馬至蟹浦&KR0300;漁人太叔榮之/榮之故爲慧景門人時爲蟹浦戍斬慧景送都按恭祖始&KR0002;)¶
(閉城拒慧景慧景襲得其城而據之豈肯更授以兵柄又慧/景&KR0002;不立寶𤣥柳憕豈能别推又榮之旣云漁人又云爲戍)¶
(自相違錯今/並從齊書)¶
九月魏田益宗敗呉子陽于長風城(此一事齊書紀/傳皆無之魏帝)¶
(紀九月乙丑東豫州刺史田益宗破寶卷將呉子陽鄧元起/於長風梁書鄧元起傳云蠻師田孔明附于魏自號郢州剌)¶
(史宼掠三𨵿規襲夏口元起率銳卒攻之旬月之間頻陷六/城斬獲万計餘黨皆散走仍戍三關二書勝敗不同如此今)¶
(從魏/紀)¶
十一月蕭衍召王茂等定議(南史云茂與梁武帝不睦/帝諸腹心並&KR0134;除之而茂)¶
<pb:KR2b0008_SBCK_006-9a>¶
(少有驍名帝又惜其用令腹心鄭紹叔往候之告以飲起義/茂因擲枕起即袴褶隨紹叔入見武帝大喜下牀迎因結兄)¶
(弟被推赤心按茂&KR0002;與梁武不睦梁武何/敢豫告以大事茂亦安能便響應今不取)¶
乙巳衍建牙集衆(齊帝紀十二月梁王起義兵於/襄陽誤也今從梁書髙祖紀)¶
和帝中興元年正月戊申蕭衍發襄陽(梁髙祖紀云/二月戊申發)¶
(襄陽按戊申正月/十三日梁紀誤也)¶
三月乙巳南康王即帝位(東昬紀云丁未南康王諱即/皇帝位蓋是日建康始聞之)¶
(耳今從和帝/及梁武帝紀)¶
六月呉子陽進軍加湖(梁韋叡傳作茄湖/今從齊梁帝紀)¶
蕭衍使王茂襲加湖(和帝紀作王茂/先今從梁書)¶
郢城民死者什七八(齊張沖傳云死者七八百家按死者不/可以家數今從梁髙祖紀及韋叡傳)¶
十月壬午蕭衍築長圍守宫城(齊帝紀與梁帝紀敘/此事先後多不同按)¶
<pb:KR2b0008_SBCK_006-9b>¶
(齊紀皆有甲子今用梁/紀事以齊紀甲子次之)¶
十一月魏田益宗上表請攻義陽(益宗傳曰丗宗納之/遣元英攻義陽按英)¶
(攻義陽在景明四年八月此表言蕭氏君臣交争則是/梁武攻東昬時蓋益宗建策於今日而行於後年耳)¶
益宗入宼黃天賜敗績(魏帝紀七月乙未田益宗破蕭寶/卷將黃天賜於赤亭田益光傳景)¶
(明&KR0004;蕭衍遣軍主吴子陽率衆宼三𨵿益宗遣光城太守梅/與之據長風城逆擊子陽大破之斬獲千餘級按呉子陽乃)¶
(東昬將非衍將也且衍方與東昬相/拒何暇宼魏三𨵿此必益宗傳誤)¶
十二月張稷斬東昬首送石頭(南史王亮傳曰張稷等/議立湘東嗣王寶晊領)¶
(軍王瑩曰城閉巳乆人情離解征東在近何不諮問按時和/帝已立稷等知建康不可守故弑東昬豈敢復議立寶晊今)¶
(從齊/紀)¶
　　　梁紀上¶
髙祖天&KR0101;元年四月丙寅追尊考妣(南史云五月追/尊今從梁書)¶
<pb:KR2b0008_SBCK_006-10a>¶
五月河南禇緭(魏蕭寶寅傳作/褚胃今從梁書)¶
三年三月魏人歸張惠紹(惠紹傳無&KR0013;獲及/復還事今從魏書)¶
八月遣馬仙琕築二城(司馬恱傳作豫州刺史馬仙/理按仙琕於時未爲豫州也)¶
四年正月夏矦道遷以漢中降魏(梁帝紀天&KR0101;三年二/月魏陷梁州而列傳)¶
(皆無其事魏帝紀正始元年閏十二月癸卯朔蕭衍行梁州/事夏矦道遷據漢中來降道遷傳具言其事按長曆梁閏二)¶
(月癸卯即天&KR0101;四年/正月朔也故置於此)¶
四月孔陵等戍深阬(梁鄧元起傳魏將王景胤孔陵宼東/西晉壽並遣告急按魏邢巒傳曰蕭)¶
(衍晉壽太守王景胤據石亭又曰蕭衍遣其將軍/孔陵等據深杭然則景胤陵皆梁將也元起傳誤)¶
西昌矦淵藻殺鄧元起貶爲冠軍將軍(梁書元起傳/藻以粮儲無)¶
(遺甚怨望之因表元起逗留不&KR0104;軍事収付州獄自縊死按/&KR0002;止以逗留表元起安敢擅收前刺史付獄殺之必誣以反)¶
(也今從南史又梁書藻本以/冠軍爲益州刺史與南史異)¶
<pb:KR2b0008_SBCK_006-10b>¶
五年四月王茂與魏楊大眼戰敗失亡二千餘人(大/眼)¶
(傳云俘馘七千有/餘今從魏帝紀)¶
五月韋叡敗魏兵抜小峴(魏帝紀六月辛丑陷/小峴戍今從叡傳)¶
或欲保三义(南史作三丈/今從梁書)¶
裴邃克魏羊石霍丘城(梁裴邃傳云五年征邵陽洲魏人/爲長橋以濟䆳築壘逼橋密作𣳚)¶
(突艦㑹淮水暴漲邃乗艦徑造橋側魏衆驚潰邃乗勝追擊/大破之進克羊石霍丘城平小峴攻合肥魏帝紀辛巳衍將)¶
(陷合肥己丑又陷羊石霍丘案韋叡傳叡攻邵陽洲方使邃/乗艦焚橋事在克合肥後又梁帝紀辛巳叡克合肥丁亥邃)¶
(克羊石庚寅克霍丘今從之邃傳/載取二城在破邵陽洲後誤也)¶
九月臨川王宏夜遁將士皆散(梁書宏傳云㑹征&KR0229;/久有詔班師殊爲不)¶
(實今從/南史)¶
六年三月淮水暴漲(梁帝紀四月癸未景宗等破魏軍魏/帝紀四月戊戍鍾離大水英敗績按)¶
<pb:KR2b0008_SBCK_006-11a>¶
(曹景宗傳云三月春水生淮水暴長梁魏/二史蓋據奏到月日書之耳今從景宗傳)¶
生擒魏兵五萬人(韋叡傳云其餘釋甲稽顙乞爲囚奴者猶/數十萬按魏軍共止數十萬如叡傳所)¶
(言似爲太過/今從景宗傳)¶
十二月魏常邕和以淮陽降(魏帝紀十月庚午淮陽太守/安樂以城南叛今從梁帝紀)¶
七年九月魏執京兆王愉髙肈密使人殺之(魏書及/北史愉)¶
(傳皆云愉毎止𪧐亭傳必𢹂李手盡其私情雖鏁縶之中飲/賞自&KR0002;略無愧懼之色至野王榆語人曰雖主上慈深不忍)¶
(殺我吾亦何面見至尊於是戯欷流涕絶氣而死或云髙肈/令人殺之按愉旣敗&KR0013;執猶略無愧懼安能慙見魏主遽感)¶
(激絶氣而死蓋肇潜使人/殺愉因以此言紿魏主耳)¶
魏中山王英將歩&KR0016;三萬救郢州(巒統精/田益宗傳詔曰英統/馬歩十萬)¶
(&KR0016;三萬蓋虚聲/耳今從魏帝紀)¶
十月魏白早生殺司馬恱(梁帝紀作白皁生馬仙琕傳作/琅玡王司馬慶曾今皆從魏書)¶
<pb:KR2b0008_SBCK_006-11b>¶
齊苟兒(魏書作苟仁今/從梁書南北史)¶
以早生爲司州刺史(梁帝紀十月丙子魏陽𨵿王許敬珍/以城内附詔大舉北伐以始興玉憺)¶
(帥衆入淸王茂帥衆向𪧐豫丁丑白皁生與豫州刺史胡遜/以城內屬以皁生爲司州胡遜爲豫州刺史明年正月壬辰)¶
(魏鎭東參軍成景雋斬𪧐豫城主𫿞仲寶以城內屬二月丁/卯魏楚王城主李國興以城內附姓名年月事迹旣與魏書)¶
(參差又徧檢諸列傳皆/無其事今並從魏書)¶
八年正月馬廣屯長薄胡文超屯松峴(梁馬仙琕傳/云遣馬廣㑹)¶
(超守三𨵿今從/魏中山王英傳)¶
遣徐元季援武陽(英傳作徐超秀/今從魏帝紀)¶
魏主於齊苟兒等四將之中分遣二人以易董紹(紹/傳)¶
(云歸苟兒等十人/今從司馬恱傳)¶
十年正月王珍國罷梁秦二州還(梁書珍國未甞爲/梁秦剌史今從南史)¶
<pb:KR2b0008_SBCK_006-12a>¶
三月王萬壽殺劉晣(梁帝紀云三月辛丑按長曆是月丁/酉朔而盧昶傳云三月二十四日夜)¶
(萬壽等攻掩朐城蓋辛酉也今不日以闕疑又梁馬仙琕傳/及魏帝紀盧昶傳皆云劉晣而梁帝紀云鄧晣蓋字誤也)¶
十二月馬仙琕大破魏兵(魏帝紀盧昶敗在十一月今從/梁帝紀梁紀云斬馘十餘萬按)¶
(盧昶表云此兵九千賊衆四萬永益兵六千魏主/以四千給之安得十餘萬衆蓋梁史爲夸大耳)¶
十二年二月鬱洲民徐道角等殺張稷降魏(魏帝/紀作)¶
(郁州人徐𤣥明今從梁康絢傳又絢傳/稷死在朐山叛之明年今從魏帝紀)¶
十五年二月康絢擊却魏兵(絢傳十二月魏遣李曇定/督衆軍來戰按魏帝紀此)¶
(年正月乃遣李平節度諸軍/絢傳誤也曇定即平字也)¶
昌義之王神念救硤石(李崇傳衍遣趙祖恱襲據西硤石/又遣義之神念率水軍沂淮上)¶
(而規取壽春按義之傳絢破/魏軍義之乃救硤石今從之)¶
十六年四月詔宗廟去牲(梁帝紀此詔在四月甲子南/史云在二月云祈告天地宗)¶
<pb:KR2b0008_SBCK_006-12b>¶
(廟以去殺之理欲&KR0013;之&KR0877;識郊廟牲牷皆代以麵其山川諸/祀則不按長曆是月辛卯朔無甲子隋志但云四月亦不云)¶
(郊祀去牲/今從之)¶
十八年二月魏髙湖子謐(李百藥北齊書作謚/北史作謐今從之)¶
髙歡曰宿衞焚大臣之第(北齊書云領軍張彞按彞未/嘗爲領軍故但云大臣也)¶
資治通鑑考異卷第六¶

