# -*- mode: mandoku-view -*-
#+TITLE: 資治通鑑考異
#+DATE: 2015-09-23 09:43:30
#+PROPERTY: JUAN 7
<pb:KR2b0008_SBCK_008-1a>¶
資治通鑑考異卷第八¶
　司馬光奉　勑編集¶
　　　陳紀下¶
髙宗太建元年二月齊和士開殺趙郡王叡(北齊帝紀/天統三年)¶
(六月以并省尚書左僕射婁定逺爲尚書左僕射五年二月/殺趙郡王叡三月以并省尚書令婁定逺爲司空蓋定逺旣)¶
(爲僕射復爲并省尚書令也按和士開傳先岀定逺然後殺/叡叡死必在定逺作司空後帝紀誤也但不知果在何時耳)¶
(又士開傳云出爲青州定逺傳云㝷除/瀛州蓋先出爲青州後乃除瀛州也)¶
七月太子納沈妃(陳書北史沈后傳皆云太建三/年拜皇太子妃誤也今從帝紀)¶
三年三月周齊公憲自龍門渡河(北齊書叚韶傳云二/月周師來宼周書帝)¶
(紀云三月憲/渡河今從之)¶
<pb:KR2b0008_SBCK_008-1b>¶
四月周陳公純等取齊宜陽等九城(北齊斛律光傳云/周柱國紇于廣略)¶
(圍宜陽今/從周帝紀)¶
六月齊段韶圍定陽城(韶傳七月屠其外城周書北齊/帝紀皆云六月陷汾州今從之)¶
叚韶擒楊敷盡俘其衆(周書齊王憲傳屢破齊師北齊書/斛律光叚韶傳屢破周師要之周)¶
(失汾州齊/師勝耳)¶
四年二月齊以衛菩薩爲太尉(北齊書北史並同不知/菩薩何人亦不言何官)¶
十二月周阿史那后無寵(周書云后有姿皃善容止周帝/甚敬焉案房𤣥齡唐髙祖實録)¶
(云武帝納突厥女爲后陋而無寵/太穆皇后&KR0134;帝強撫慰之今從之)¶
五年四月齊遣軍救歷陽(歷陽黃法[((木-(企-止)+皕)/大)*毛]傳云歩&KR0016;五萬/陳書帝紀云齊遣兵十萬援)¶
(援歷陽蕭摩訶傳云尉破胡等率衆十萬/來援案源文宗之語恐無此數今不取)¶
齊軍大敗尉破胡走(北齊書破胡敗在/五月今從陳書)¶
<pb:KR2b0008_SBCK_008-2a>¶
五月齊蘭陵王長恭以邙山之捷威名大盛(北齊書/長恭與)¶
(周戰於邙山後主謂曰入陳太深失利悔無所及對曰家事/親切不覺遂然帝嫌其稱家事遂忌之案邙山之戰在河淸)¶
(三年後主時年九歳尚未即位何得有/此問且稱家事亦何足致忌今不取)¶
十月以魯廣逹爲北徐州剌史(陳書帝紀及廣逹傳皆/云北徐州案北齊書祖)¶
(珽傳珽保全北徐州城不䧟蓋南人謂京口爲南/徐州故謂此爲北徐州其實乃北齊之南徐州也)¶
六年三月周叱奴太后殂帝居𠋣廬(隋書張衡傳云武/帝居憂與左右出)¶
(獵衡露髮輿襯切諫案帝/居喪有禮疑衡自叙之妄)¶
七年三月周伊婁謙元衞聘於齊(謙傳作拓跋偉/今從周書帝紀)¶
九月齊髙阿那肱將兵拒周師(北齊書云閏月己丑案/是月癸丑朔無己丑又)¶
(下有庚辰/蓋誤也)¶
八年三月王瑒卒(陳書庚寅瑒卒案長曆是/月己酉朔無庚寅陳書誤)¶
<pb:KR2b0008_SBCK_008-2b>¶
十月齊主與馮淑妃獵於天池(馮淑妃傳云獵於三/堆今從髙阿那肱傳)¶
十二月己未周主至晉陽(周書武帝紀丁巳大軍次并州/又云己未軍次并州蓋丁巳前)¶
(軍至己未/帝乃至也)¶
周賀拔伏恩(北齊書安德王延宗傳/作佛恩今從周齊帝紀)¶
九年正月周尉遲勤追齊主(北齊書勤作/剛今從周書)¶
二月周平齊得州五十郡一百六十二縣三百八十(隋/書)¶
(地理志云州九十七郡一百六/十縣一百六十五今從周書)¶
十年二月馬主裴子烈(南史作馬明/主今從陳書)¶
十一年正月周主行刑經聖制(周帝紀行刑經聖制在/八月案隋元巖傳樂運)¶
(之諌因巖納&KR0003;得免及王軌之死巖遂廢于家今/運書巳有更嚴前制之語然則行經在軌死前也)¶
十二月九郡民自拔還江南(陳紀九郡作/九州蓋字誤)¶
<pb:KR2b0008_SBCK_008-3a>¶
十二年五月乙未周宣帝殂劉昉鄭譯矯詔以楊堅揔¶
知中外兵馬事(周帝紀乙未帝不豫還宫詔堅入侍疾丁/未追五王入朝已酉大漸昉譯矯制以堅)¶
(受遺輔政是日帝崩按堅以變起倉猝故得矯命當國/&KR0002;自乙未至已酉凡十五日事安得不泄今從隋帝紀)¶
出顔之儀爲西邊郡守(北史鄭譯傳之儀與宦者謀引大/將軍宇文仲輔政仲巳至御坐譯)¶
(知之遽率開府楊惠及劉昉皇甫績柳裘俱入仲與之儀見/譯等愕然逡廵欲出隋文因執之於是矯詔復以譯爲内史)¶
(上大夫明日隋文爲丞相拜譯柱國府長/史按之儀&KR0002;爾豈復得全今從之儀傳)¶
七月尉遲迥所統相衞等州(周書迥傳又有毛州按迥/滅後隋髙祖始置毛州迥)¶
(傳誤/也)¶
尉遲惇縱火栰髙熲爲土狗以禦之(隋書作木栰木/狗今從北史)¶
宇文忻先射觀戰者(隋書云髙熲與李詢/先犯&KR0026;者今從北史)¶
十三年三月隋賀若弼爲呉州揔管(隋書帝紀云楚/州今從弼傳)¶
<pb:KR2b0008_SBCK_008-3b>¶
十二月突厥沙鉢略可汗攝圖立(隋突厥傳云木杆在/位二十年卒佗鉢在)¶
(位十年卒按周傳魏廢帝二年三月科羅獻馬木杆猶未立/建徳二年佗鉢獻馬然則木扞以承聖二年立太建四年卒)¶
(佗鉢以其年立/十三年卒也)¶
長城公至德元年二月以毛喜爲永嘉内史(司馬申傳/云右僕射)¶
(沈君理卒朝議以毛喜代之按君理卒在太建五年非後主/時又毛喜傳云時山陵&KR0004;畢未及踰年按髙宗殂過朞乃葬)¶
(而云未及踰/年恐誤也)¶
三月隋遷于新都(隋食貨志云正月帝/入新宫今從帝紀)¶
八月丁卯朔日食(隋紀作七月/丁卯蓋曆差)¶
十二月長沙王叔堅坐厭媚免官(&KR0047;史云上隂令人造/其厭媚又令人告之)¶
(今從/陳書)¶
二年正月隋頒新曆(隋律曆志云二月撰/成奏上今從帝紀)¶
<pb:KR2b0008_SBCK_008-4a>¶
二月突厥逹頭可汗請降于隋(隋帝紀云突厥阿史那/玷厥帥其屬來降按時)¶
(玷厥方彊/蓋文降耳)¶
帝使女學士與狎客賦詩互相贈荅(平陳記云張貴妃/等八人夾坐江揔)¶
(等十人預宴先令八婦人襞采牋製五言詩/十客一時継和稽緩則罰酒今從陳書南史)¶
三年七月突厥可汗遣子庫合眞入朝于隋(隋突厥/傳作窟)¶
(含眞今/從帝紀)¶
禎明元年四月突厥莫何可汗生擒阿波(隋突厥傳前/云沙鉢略西)¶
(擊阿波破擒之後又云處羅矦生擒阿波長孫晟傳曰處羅/矦因晟奏曰阿波爲天所滅与五六千&KR0016;在山谷間伏聽詔)¶
(旨當取之以献按前云沙鉢略破擒之擒&KR0283;字耳處羅矦云當取/以献則是得否未可必隋安得豫議其死生乎今從突厥傳後)¶
　　　隋紀上¶
髙祖開皇九年正月陳吕忠肅屯岐亭(隋書作吕仲肅/南史作吕肅今)¶
<pb:KR2b0008_SBCK_008-4b>¶
# SB1_0180-071.png
# page missing
<pb:KR2b0008_SBCK_008-4b>¶
(昉爲大逆於前譯爲巫蠱於後案譯以開皇元/年坐巫蠱廢昉以六年坐謀反誅賁傳誤也)¶
十五年三月帝怒楊素爲離宮壯麗封德彞言皇后¶
至必有恩詔(隋書北史皆曰宫成上令髙頻前視奏稱頗/傷綺䴡大損人丁帝不恱素懼即於北門啓)¶
(獨孤皇后曰帝王法有離宫别館今天下太平造/一宫何足損費后以此理諭上上乃解今從唐書)¶
十二月敇盗邊糧一升以上皆斬(刑法志事在十/六年今從帝紀)¶
十六年八月詔決死罪者三奏然後行刑(刑法志在十五/年今從帝紀)¶
十七年三月行旅晏起早宿(刑法志作晚宿/必早字誤耳)¶
二十年四月長孫晟追突厥斬千餘級(&KR0774;帝紀曰出靈/武無虜而還突)¶
(厥傳曰晉王出靈州逹頭遁逃而去晟傳曰逹頭与王相/抗蓋逹頭聞王來而遁晟將兵從別道与逹頭相遇耳)¶
史萬歳破突厥(帝紀十九年六月史万歳破/賊據本傳在今年紀誤也)¶
九月壬子上至自仁壽宫(帝紀丁未至自仁壽/宫今從太子勇傳)¶
<pb:KR2b0008_SBCK_008-5a>¶
仁壽四年七月丁未上崩中外頗有異論(趙毅大業略/記曰髙祖在)¶
(仁壽宫病甚追帝侍疾而髙祖美人尤嬖幸者唯陳蔡二人/而巳帝乃召蔡於别室旣還靣傷而髮乱髙祖問之蔡泣曰)¶
(皇太子爲非礼髙祖大怒齧指出血召兵部尚書柳述黄門/侍郎元岩等令發詔追庶人勇即令廢立帝事迫召左僕射)¶
(楊素左庶子張衡進毒藥帝簡驍健官奴三十人皆服婦人/之服衣下置仗立於門巷之間以爲之衞素等旣入而髙祖)¶
(暴崩馬揔通曆曰上有疾於仁壽殿与百寮辝訣並握手歔/欷是時唯太子及陳宣華夫人侍疾太子旡礼宣華訴之帝)¶
(怒曰死狗那可付後事遽令召勇楊素祕不宣乃屏左右/令張衡入拉帝血濺屏風寃痛之聲聞于外崩今從隋書)¶
乙卯𤼵喪(大業略記曰十八日發喪社寳大業雜記曰甲/戍文帝崩辛巳𤼵喪壬午&KR0774;帝即位按長曆是)¶
(月乙未朔乙卯二十一日也无/甲戍辛巳壬午日今從隋書)¶
追封庶人勇爲房陵王不爲置嗣(大業略記云庶人勇/八男亦隂加酖害恐)¶
(其爲厲皆倒埋之按隋書北史皆云&KR0774;帝踐極儼常從行卒/於道寔酖之也諸弟分徙嶺表仍㩽在所皆殺焉今從之)¶
八月漢王諒反裴文安請直入蒲津(大業略記云司兵/參軍裴文安&KR0003;諒)¶
<pb:KR2b0008_SBCK_008-5b>¶
(曰今梓宫尚在仁壽宫比其徴兵動移旬月今&KR0002;簡驍勇萬/&KR0016;令文安督領不淹十五日徑據長安其在京&KR0013;黜停私之)¶
(徒並擢授髙位付以心膂共守京城則以東府縣非彼之有/然後大王揔兵皷行而西聲𫝑一接天下可指揮而定也諒)¶
(不從大業雜記云文安又&KR0003;曰先人有奪人之心殿下選精/&KR0016;一萬徑往京師奔喪曉夜兼行誰敢止約至京徑掩仁壽)¶
(宫彼縱徴召未暇禦我大軍駱驛隨王而至此則次計王直資河/北彼率天下之兵百道攻我則難爲主人此下計也今從隋書)¶
豆盧毓圖諒諒將往介州令毓留守(皇甫誕傳云楊素/將至諒屯清源以)¶
(拒之按諒屯清源時素軍巳/迫何暇自還襲毓今從毓傳)¶
煬帝大業元年三月命皇甫議發民百餘萬開通濟渠¶
(雜記作皇甫公儀又云發/兵夫五十餘萬今從略記)¶
八月行幸江都(雜記作九月今從/隋帝紀及略記)¶
御龍舟(略記云甲子進龍舟按/曆是月戊子朔无甲子)¶
龍舟髙四十五尺(略記云髙五丈雜記言/其制度尤詳今從之)¶
<pb:KR2b0008_SBCK_008-6a>¶
二年二月詔吏部尚書牛𢎞等定輿服制度(帝紀云/尚書令)¶
(牛𢎞礼部侍郎許善心按𢎞未甞爲尚書/令善心於帝即位之&KR0004;巳左遷蓋紀誤也)¶
七月元德太子昭薨(雜記云&KR0004;太子之遘疾也時与楊素/同在侍宴帝旣深忌於素並起二巵)¶
(同至傳酒者不悟是藥酒錯進太子旣飲三日而毒發下血/二斗餘宫人聞素平常始知毒酒誤飲太子祕不敢言太子)¶
(知之歎曰豈意代楊素死乎命也數日而薨後素亦竟以毒/斃按它書皆无此&KR0003;蓋時人見太子与素相繼薨妄有此論耳)¶
四年正月穿永濟渠(雜記三年六月㩽開永濟渠引汾水/入河於汾水東北開渠合渠水至于)¶
(涿郡二千餘里通龍舟按永済渠/即今御河未甞通汾水雜記誤也)¶
二月遣崔君肅使西突厥(隋帝紀作崔毅/今從西突厥傳)¶
三月幸五原行宫設六合板城(雜記云帝幸啓民帳時/造行城周二千歩髙二)¶
(十餘丈今從/隋礼儀志)¶
八月帝祠&KR0106;岳裴矩所致西域十餘國皆來助祭(裴/矩)¶
<pb:KR2b0008_SBCK_008-6b>¶
(傳云三年誤/也今從帝紀)¶
十月遣薛丗雄擊伊吾(丗雄擊伊吾帝紀無之本傳前有/從帝征吐谷渾後云歳餘以丗雄)¶
(爲玉門大將与突厥啓民可汗擊伊吾然則似在大業六七/年也按是時啓民巳卒伐吐谷渾之歳伊吾吐屯設献地數)¶
(千里恩寵甚厚隋何故/伐之今移置獻地之前)¶
五年五月大獵長圍亘二十里(隋帝紀作二千里/疑二十里字誤)¶
帝至浩舋川以橋未成斬黃亘(隋帝紀云梁浩舋御馬/度而橋壞今從略記)¶
六月丙辰宴髙昌王麴伯雅伊吾吐屯設(略記在六月壬/寅今從隋帝紀)¶
七月帝東還經大斗拔谷士卒凍死(帝紀在六月癸卯/按西邊地雖寒不)¶
(容六月大雪凍死人畜今從略/記略記作逹十拔谷今從帝紀)¶
六年正月有盗數十人入建國門(雜記在五年正月又/云三百人今從隋書)¶
三月初帝欲大營汾陽宫(張衡傳云帝幸衡宅之明年幸/汾陽宮又云明年復幸汾陽宫)¶
<pb:KR2b0008_SBCK_008-7a>¶
(按本紀皆無/其事恐傳誤)¶
七年四月庚午車駕至涿郡之臨朔宫(略記中丙午幸/涿郡之新宫按)¶
(長曆是月丙辰朔/无丙午今從帝紀)¶
十二月孫安祖殺縣令亡抵竇建德(杜儒童隋季革命/記云安祖以盗羊)¶
(爲縣令所考今從/舊唐書建德傳)¶
八年正月(略記云癸丑帝御前殿按長曆是月辛巳朔無/癸丑略記甲子多差誤今不取皆從隋書)¶
西突厥闕逹度設(隋西突厥傳作逹度/關設今從裴矩傳)¶
賜處羅號娑那可汗(唐李軌傳作曷娑/那可汗今從隋書)¶
三月錢士雄孟金义戰死(雜記作錢英孟金/&KR0107;今從隋帝紀)¶
車駕度遼(隋帝紀癸巳上御師甲子臨遼水橋戊戍麥鐵/杖死甲午車駕度遼乙未大頓丙申大赦按長)¶
(曆是月庚辰朔不容有甲子又戊戍之下不/容有甲午乙未丙申此必誤也今並除之)¶
<pb:KR2b0008_SBCK_008-7b>¶
六月來護兒破髙麗復爲所敗還屯海浦(北史云護破/髙麗斬髙兀)¶
(弟建武因破其郛營於城外以/待諸軍今從隋書及革命記)¶
髙麗遣乙支文德詐降(革命記作尉支文徳/今從隋書及北史)¶
文德復詐降宇文述等遂還(革命記云許公即至平壌/城頭即樹降幡約至五日)¶
(檢録簿籍圗書開門待命期過五日無一言許公頻催竟无/報荅又十数日乃云船糧敗却廻公今更欲何待然始抗旌)¶
(拒守分兵以捉險要許公知&KR0013;欺即卷甲㱕每日常設方陳/而行四靣俱時受敵傷殺旣衆糧食又盡過遼水者什無二)¶
(三按&KR0774;帝驕暴髙麗&KR0002;明言不/降述等必不敢還今從隋書)¶
七月癸卯帝引還(雜記七月帝自涿郡還東都十一月宇/文述等糧尽遁㱕髙麗出兵邀截亡失)¶
(蕩盡帝怒敕所司鎻將隨行無幾斬/劉士龍等於軍市特赦述今從隋書)¶
九月車駕至東都(雜記十月車駕幸涿郡徴召兵/馬將遂度遼之功蓋誤今不取)¶
十一月于仲文卒(略記于仲文以下/斬于市今從隋書)¶
<pb:KR2b0008_SBCK_008-8a>¶
九年正月靈武賊帥白瑜娑(隋書作白榆/妄今從略記)¶
二月復宇文述官爵(雜記在去年十/一月今從隋書)¶
六月楊𤣥感以河内主簿唐禕爲懷州剌史(雜記作懷/州司功書)¶
(佐今從/隋書)¶
𤣥感屯上春門(𤣥感傳云屯兵上春門又云屯兵尚書省/按劉仁軌河洛記東都羅郭東靣北頭第)¶
(一曰上春門唐攺曰上東門又尚/書省在宣仁門内𤣥感不容至此)¶
衞文昇率兵四萬救東都(隋書云歩&KR0016;七萬按𤣥感衆不過/十萬而下云衆寡不敵今從雜記)¶
丈昇衆寡不敵死傷太半(雜記曰毎戰刄纔按官軍皆/坐地弃甲以白布裹頭聽賊)¶
(所掠前後十二戰皆/不利今從文昇傳)¶
八月令骨儀等推𤣥感黨與(雜記作滑儀今從隋書雜/記推𤣥感黨在十月疑太)¶
(晚今因誅趙/元淑言之)¶
<pb:KR2b0008_SBCK_008-8b>¶
十一月李密亡命爲人所𫉬送東都(隋書密傳云密聞/行入関與𤣥感從)¶
(叔詢相隨匿於馮翊詢妻之舎㝷爲鄰人所告遂捕獲囚於/京兆獄又云及出関外防禁漸㢮又云至邯鄲密等七人皆)¶
(穿牆而遁唐書雖不云囚於京兆獄亦云出關按密&KR0002;自關/中送髙陽不當与韋福嗣同行今從賈閏甫蒲山公傳及劉)¶
(仁&KR0100;河洛/行年記)¶
密至石梁驛穿牆而逸(河洛記在左梁驛/今從蒲山公傳)¶
十二月吐萬緒魚俱羅討劉元進請待來春(帝紀云緒/俱羅連年)¶
(不能克按緒請待來春而王丗充十年又擊孟譲然則元進/敗止在今年冬春之交矣元進退據建安而得拒丗充於江)¶
(上者盖/復來也)¶
王丗充阬降賊三萬餘人(略記阬其衆二十餘万於黄亭/澗澗長數里&KR0055;闊數丈積屍与)¶
(之平雜記丗充貪而无信利在子女資財並/阬所首八千餘人於黄山之下今從隋書)¶
十年春(雜記是年正月又以許公宇文述爲元帥將兵十/六万刻到鴨緑水乙支文德遣行人僞請降以緩)¶
<pb:KR2b0008_SBCK_008-9a>¶
(我師又求与述相見以&KR0026;我軍形𫝑述与之&KR0172;飲良乆乃去/停五日王師食尽燒甲札食之病不能興文德乃縱兵大戰)¶
(敗績死者十餘万此盖/序八年事誤在此耳)¶
二月唐弼立李𢎞之爲天子(隋帝紀作李𢎞今/從唐書薛㪯傳)¶
五月延安賊劉迦論反(唐書作安定人按安定/去上郡太逺今從隋書)¶
十二月盧明軍祝阿(唐秦叔寳傳作/下邳今從隋書)¶
十一年三月髙德儒見孔雀奏以爲鸞(雜記云五年/二月馬徳儒)¶
(奏孔雀爲鵉今年月及姓皆從/略記并温大雅創業起居注)¶
四月以李淵爲山西河東慰撫大使(創業注云帝自衞/尉少卿轉右驍衞)¶
(將軍奉詔爲太原道安撫大使即隋大業十二年&KR0774;帝幸楼煩/時也按十二年帝未甞幸楼煩今從髙祖實録在幸汾陽宫時)¶
八月帝廵北塞(&KR0258;記六月突厥賊入嵐城鎮抄掠遣范安/貴討擊之王師敗績安貴死百司震懼七)¶
(月帝幸鴈門先至天池值雨山谷泥&KR0055;二尺從官狠狽帳幕/多不至一夜並露坐雨中至曉多死宫人无食貸糒於衞士)¶
<pb:KR2b0008_SBCK_008-9b>¶
(今從/隋書)¶
十月壬戍帝至東都(略記九月辛未入/東都今從隋帝紀)¶
十二年五月帝於景華宫求螢火得數斛夜放之(呉兢/貞&KR0026;)¶
(政要貞&KR0026;八年上謂侍臣曰人君之言不可容易隋埸帝幸/甘泉宫怪元螢火敷云捉取少多於宫照夜所司遽遣数千)¶
(人採拾送五百轝於宫側小/事尚尓况其大乎今從隋書)¶
十月李密之亡抵郝孝德(韓昱壷関録曰大業十一年/正月歷亭鎮將王該認形狀)¶
(獲李密送宇文述密佯患足疾防守者一日不行一二十里/忽至一澗水&KR0055;岸險密跛足寅縁佯足蹶返撲而墜乃至良)¶
(乆狀&KR0002;未蘇防守者又无計下取之遂以手中槍㦸引之密/以手援㦸佯作失𫝑推㦸向水守者以危岸手&KR0677;不往遂即)¶
(放却密即得鏘擉守者二人俱斃遂投郝孝德於平原按密/楊𤣥感之黨前巳詐亡防者豈得不加械繫怠慢如此今不取)¶
韋城翟讓同郡單雄信(唐書云雄信曹州/人今從河洛記)¶
李密因王伯當見翟讓(隋唐書皆云密歸翟譲其中有知/密是𤣥感亡將潜&KR0134;譲害之密懼)¶
<pb:KR2b0008_SBCK_008-10a>¶
(因王伯當以䇿千譲譲始敬焉按密旣亡歸羣盗必不隱其/姓名誰不知是𤣥感亡將譲得之當用以敵隋何惡於密而)¶
(害之今不取革命記云密投賊帥郝孝德&KR0003;之曰&KR0002;能用密/之䇿河朔可指揮而定孝德曰本縁飢荒求活性命何敢別)¶
(圖囯家&KR0002;知公在此孝德死亡无日翟譲等徒衆絶多請將/兵送公於彼是日孝德以馬一匹自送至河執袂飲酒而別)¶
(軍中慕從者亦数十人仍遣兵/馬將送密於翟譲今從隋書)¶
密&KR0003;讓先取滎陽休兵館榖(革命記密&KR0003;讓曰洛口倉/米逾巨億請公發一札之)¶
(今使密奉之告諸道英雄就倉喫米必當雲合響應受命於/公然後稱帝號以定中原云云譲曰就倉食米實是上計自)¶
(顧庸賤寕敢別創餘心必如此謀願奉公爲主密懐懼攺容/而拜譲亦拜於是言宴尽&KR0172;各恨相知之晩即日譲作書与)¶
(密散告諸處賊頭並尅期定日/令揔㑹洛口倉食米今從隋書)¶
操師乞自稱元興王建元始興(隋帝紀作操天成按唐/髙祖實録林士𢎞傳大)¶
(業末与其郷人操師乞起爲羣盗師乞僣號建元爲天成攻/陷豫章郡入據之唐書士𢎞傳云操乞師自號元興王皆无)¶
(操天成名此賊本一人而隋唐/二史各有名號年紀今參取之)¶
<pb:KR2b0008_SBCK_008-10b>¶
十二月林士𢎞稱帝國號楚建元太平(唐髙祖實録士/𢎞自稱&KR0047;越王)¶
(㝷僣號建元延康唐書林士𢎞傳操乞師攻陷豫章郡而據/之以士𢎞爲大將軍乞師旣死士𢎞代董其衆復与劉子翊)¶
(大𢧐於彭蠡湖隋師敗績子翊死之士𢎞大振兵至十餘/万十三年徙據䖍州稱帝其國號年名与此同今從隋書)¶
李淵爲太原留守討甄翟兒破之(新舊唐書本紀皆云/十三年拜太原留守)¶
(新書仍云擊髙陽歷山飛賊甄/翟兒於西河破之今從隋帝紀)¶
楊義臣破髙士逹斬之竇建德収散兵軍復大振(革命/記曰)¶
(髙士逹髙德政与宗侯鳩集離散得五万人&KR0900;渦於四根柳/樹入髙雞泊中德政自號東海公以建德爲長史俄而德政)¶
(病死即有髙攩脫継立爲東海公建德仍依舊任攩脫領兵/劫抄至晏城府爲城中兵所射而死賊之異姓皆欲建德爲)¶
(主髙氏一族不欲更立別人遂分爲兩軍各相猜貳然髙氏/兵精強建德恐&KR0013;屠乃詐分爲官軍告髙氏併力共擊之髙)¶
(氏无疑即合軍共闘兵刄纔交建德自後擊之髙氏兵大乱/建德兩軍擁掠遣坐簡其驍勇及頭首千餘人殺之遂揔統)¶
(其衆建德自號長樂王宼抄州縣即/大業十二年二月也今從隋唐書)¶
<pb:KR2b0008_SBCK_008-11a>¶
恭帝義寧元年正月杜伏威大破陳稜(隋陳稜傳云往/往克捷唐杜伏)¶
(威傳云稜僅以身免盖稜先破李子/通等後爲伏威所敗也今從唐書)¶
竇建德稱長樂王攺元丁丑(許敬宗唐太宗實録舊唐帝/紀皆云武德元年二月建德)¶
(稱長樂王按建德攺元丁丑即/是今歳今從隋帝紀及建德傳)¶
二月劉武周殺王仁恭自稱太守(創業注云二月己丑/馬邑軍人劉武周殺)¶
(太守王仁恭據其郡自稱天子囯號定楊/按唐書武周據汾陽宫乃僣號於時未也)¶
越王侗討李密約十一日㑹倉城&KR0047;(蒲山公傳云尅取/二十一日㑹𢧐河)¶
(佫記云取其月十二日㑹𢧐按下有/庚子則非二十一日也當是十一月)¶
李密號魏公稱元年(壷関録云王伯當令宻於西垣校射/書王字於堋上如錢約中者爲主其)¶
(次以近逺爲拜官髙下使賈雄執箭仰天而誓宻正中字心/遂奉以爲主其&KR0003;鄙陋今不取河洛記云攺大業十三年爲)¶
(永平元年今從蒲/山公傳及隋唐書)¶
<pb:KR2b0008_SBCK_008-11b>¶
密拜翟讓爲上柱國司徒封東郡公(河洛記云鄧公盖/後來進封耳今從)¶
(蒲山公傳/及隋唐書)¶
羣盜皆歸密衆至數十萬(略記云二月丙辰宻遣其將/夜襲倉城二府兵擊退之己)¶
(未又悉衆來攻而府兵敗遂入據倉然二府將士猶各固小/倉城二十餘日不下旣而外救不至食又尽城乃陷没死者)¶
(太半於是鞏縣長柴孝和監察御史鄭頲等㪯縣降賊宻開/倉招納降者日数百千人於是趙魏以南江淮以北莫不㱕)¶
(附自是賊徒滋蔓矣壬子使劉長恭房崱等統兵東討大敗/戊午還都王慰撫不責也於是發教募士庶商旅奴等分置)¶
(營壁各立將帥統領而固守其諸里居民皆移入三城之内/於省寺府舎安置焉又使宋遵貴將兵鎮陜縣太原倉&KR0258;記)¶
(宻稱魏公攺年于時倉猶自固守旣而宻遣翟譲將兵夜襲/倉城官軍擊退之明日又引衆攻倉連𢧐三日陷外城官軍)¶
(猶捉子城月餘外援不至城尽陷没死者十/六七按二月壬午朔无丙辰等日今從隋書)¶
密築洛口城周四十里(壷関録云周四十/八里今從隋書)¶
三月突厥立劉武周爲定楊可汗(新舊唐書武周皆无/囯號唯創業起居注)¶
<pb:KR2b0008_SBCK_008-12a>¶
(云囯號/定楊)¶
四月薛舉與其子仁果劫郝瑗發兵(唐髙祖實録先作/仁果後作仁杲新)¶
(舊髙祖太宗紀薛㪯傳柳芳唐曆柳宗元集皆作仁杲太宗/實録呉兢太宗勲史革命記焦璐唐朝年代記陳嶽唐統紀)¶
(皆作仁果今醴泉昭陵前有石馬六匹其一銘/曰白蹄烏平薛仁果時所乗此最可據今從之)¶
李密以孟讓爲揔管(河洛記作孟/逹今從隋書)¶
癸巳密襲回洛東倉破之攻偃師金墉不克乙未還洛¶
口(略記三月辛未密遣孟譲將二千餘人夜入都郭墝豐都/市北曉而去癸未密襲據都倉乙亥密部衆入自上春門)¶
(於宣仁門東街立柵而住丙寅燒上春門及街南北里門楼/火接宣仁門因逼門爲陳与城上弓矢相接而退還倉&KR0258;記)¶
(密遣革謙將兵燒豐都市三月越王侗教募力捉宫城守固/官賞有差撤天津等諸橋運回洛倉米入城四月密攻偃師)¶
(圍金墉東都兵出密還洛口五月裴仁基翻虎牢入賊自滎/陽以東至陳譙下邳彭城梁郡皆屬密賊衆逾盛并家口百)¶
(万蒲山公傳三月乙亥密率衆入自上東門攻宣仁門不克/丙寅燒上東門而退此三書月日交錯皆不可憑今從隋唐書)¶
<pb:KR2b0008_SBCK_008-12b>¶
趙陁降密(隋書作趙佗今/從蒲山公傳)¶
&KR0774;帝以李淵王仁恭不能禦宼遣使執詣江都繼遣使¶
馳驛赦之(創業注曰隋主遣司直姓名馳驛繫帝而斬仁/恭帝自以姓名著於圖籙太原王氣所在恐&KR0013;)¶
(猜忌因而禍及頗有所悔時皇太子在河東獨有秦王侍側/耳語謂王曰隋曆將盡吾家継膺符命不早起兵者顧爾兄)¶
(弟未集耳今遭姜里之厄爾昆季湏㑹盟津之師不可從吾/同受孥戮家破身亡爲英雄𥬇王泣而啓帝曰芒碭山澤是)¶
(處容人請同漢祖以觀時變帝曰今遇時來逢兹錮繫雖覩/機變何能爲也然天命有在吾應㑹昌未必不以此相啓今)¶
(吾激勵謹當敬天之誠以卜興亡自天祐吾彼焉能害天必/亡我何所逃刑乃後數日果有詔使馳驛而至釋淵而免仁)¶
(恭各依舊檢校所部案焬帝&KR0002;有詔斬仁恭則比後使之至/仁恭巳死矣又髙祖身爲留守且&KR0013;禁繫亡去何之恐此亦)¶
(非太宗之謀/也今皆不取)¶
五月丁丑李密與隋軍戰大敗奔洛口(略記云四/月戊申叚)¶
(逹等帥𨵿内兵陳於倉西倉南密出軍拒戰大破凶醜密還/固倉五月丁丑逹等又出兵陳於倉西倉北密又來拒大破)¶
<pb:KR2b0008_SBCK_008-13a>¶
(之密奔洛口按隋書北史新舊唐書皆云密爲流矢所中卧/營中東都出兵擊之密衆大潰弃回洛倉奔洛口俱無月日)¶
(河洛記云密軍失利歸於鞏縣東都復得回洛倉蒲山公傳/云五月二十八日越王掖出師使叚逹等大戰於倉西北密)¶
(軍敗績歸於鞏縣亦不云密連月再敗也戊申四月二十八/日丁丑五月二十八日蓋趙毅承蒲山公傳誤以密一敗分)¶
(爲二/事也)¶
楊德方死(壷𨵿録作王德/仁今從河洛記)¶
密以鄭乾象爲右司馬(隋唐書皆作䖍象唯壺𨵿録作/乾象云宻殺其兄乾覆乾覆之)¶
(子㑹通後從盛彦/師殺宻今從之)¶
六月劉文靜勸李淵結突厥(創業注云突厥去覘人/來報文武入賀帝曰且)¶
(勿相賀當爲諸君召而使之即自手與突厥書/蓋温大雅欲歸功髙祖耳今從唐書劉文靜傳)¶
淵自爲手啓卑辭厚禮遺可汗(創業注云仍命封題/署云名啓所司請攺)¶
(啓爲書帝不許按太宗云太上皇稱臣/於突厥蓋謂此時但温大雅諱之耳)¶
<pb:KR2b0008_SBCK_008-13b>¶
李淵使建成丗民將兵擊西河(創業注云命大郎二郎率/衆討西河髙祖太宗實録)¶
(但云命太宗徇西河蓋史官没建成之名耳/唐殷嶠傳從隱太子攻西河今從創業注)¶
七月煬帝遣王丗充等赴東都討李密(&KR0258;記四月丗/充率淮南兵)¶
(萬人援東都丗充行至彭城懼密衆之盛自以兵少不敵乃/間行自黎陽濟河而至七月丗充率留守兵二萬擊密無功)¶
(今從略記/蒲山公傳)¶
劉文靜至突厥與可汗爲約(唐劉文靜傳曰始畢曰唐公/起事今欲何爲文靜曰皇帝)¶
(廢冡嫡傳位後主致斯禍亂唐公國之懿戚不忍坐觀成敗/故起義軍欲黜不當立者創業起居注先巳再遣使至突厥)¶
(不容今日始畢方/有此問今不取)¶
淵以書招李密(壷𨵿録云髙祖屯壽陽遣右衞將軍張仁/則齎書招李密蒲山公傳密荅書曰使至)¶
(辱今月十九日書按長曆是月已酉朔十九日丁卯不/應巳巳還至霍邑又發書日不應猶在壽陽今皆不取)¶
淵將北還丗民諌而止乃與建成分道追軍(創業注帝/集文武官)¶
<pb:KR2b0008_SBCK_008-14a>¶
(人及大郎二郎等而謂之曰以天賛我而言應無此𫝑以人/事見機而發無有不爲借遣吾當突厥武周之地何有不來)¶
(之理諸公謂云何議者以老生屈突通相去不遥李密譎誑/姦謀難測突厥見利而行武周事胡者也太原一都之㑹義)¶
(兵家屬在焉愚夫所慮伏聽敎旨唐公顧謂大郎二郎曰爾/輩何如對曰武周位極而志滿突厥少信而貪利外雖相附)¶
(内實相猜突厥必欲求利太原寧肯近忘馬邑武周悉其此/𫝑未必同謀同志老生突厥奔競來拒進闕圖南退窮自北)¶
(還無所入往無所之畏溺先沈近於斯矣今木菽&KR0013;野人馬/無憂坐即有糧行即得衆李密戀於倉粟未遑逺畧老生輕)¶
(躁破之不疑定業取威在兹一決諸人保家愛命言不可聽/兩罷進軍&KR0002;不殺老生而取霍邑兒等敢以死謝唐公喜曰)¶
(爾謀得之吾其決矣三占從二何藉輿言懦夫之徒幾敗乃/公事耳太宗實録盡以爲太宗之策無建成名蓋没之耳據)¶
(建成同追左軍則是建成意/亦不欲還也今從創業注)¶
薛舉稱秦帝(唐髙祖實録武德元年四月辛卯舉稱尊號/按今冬舉敗問禇亮天子有降事否是則巳)¶
(稱尊號也今/從唐書舉傳)¶
竇建德破丗雄(革命記帝以李密在洛口征遼回日令右/翊衞將軍薛丗雄於留鎮兵内簡練精銳)¶
<pb:KR2b0008_SBCK_008-14b>¶
(反幽易驍勇討密經過之處&KR0002;有草竊隨便誅翦仍令王充/等諸軍並取丗雄處分丗雄乃自領精兵六萬四月末至河)¶
(間郡城下作營州縣皆備牛酒軍粮以待薛將軍時建德以/無粮食兵士先皆分散餘軍不滿千人在武強縣境収麥充)¶
(食聞丗雄兵至河間惶懼無計問一女巫欲走避之如何巫/云不免問欲首如何巫云亦不吉問欲掩其不備擊之如何)¶
(巫云今夜天未明到大吉卜時日巳午卜處去河閒一百四/十里建德簡精兵二百八十人先行餘勒續發建德與衆決)¶
(云夜到即打明即降之吉凶之事在北舉耳遂行去丗雄營/二里天巳屬明又聞吹角聲擬發建德惶惑欲降須&KR0119;大霧)¶
(忽起建德曰此天助我也遂引兵入營攻之兵遂大亂出雄/左右先巳裝束擬發丗雄遂得上馬奔走仍中數槍僅而獲)¶
(免幽易之士並不欲作留鎮兵先無闘意旣不知賊多少悉/弃甲奔亡遂使山東賊𫝑轉盛李密先招慰河北州縣多悉)¶
(從之丗雄慙憤而卒唐竇建德傳云七月丗雄討之建德帥/敢死士千人襲之丗雄以數百&KR0016;遁去今從隋薛丗雄傳以)¶
(建德傳革/命記參之)¶
九月李密使徐丗勣襲取黎陽倉(河洛記今年四月/祖君彦檄云又得)¶
(回洛復取黎陽天下之倉盡非隋有而九月魏徴啓/方勸取黎陽倉蓋君彦爲檄欲虚張聲𫝑非事實也)¶
<pb:KR2b0008_SBCK_008-15a>¶
開倉恣民就食得勝兵二十餘萬(唐李勣傳勣初得/黎陽倉就倉者數)¶
(十萬人魏徴髙季輔杜正倫郭孝恪皆客㳺其所一見於衆/人中即加禮敬引之卧内談謔忘倦按徴爲元寳藏作啓方)¶
(謀取黎陽倉髙季輔兄爲汲令杜正倫爲羽&KR0016;都/尉郭孝恪先在密所足知此事爲虚今所不取)¶
屈突通使桑顯和襲王長諧營長諧等戰不利(創/業)¶
(注云桑顯和率驍果精兵數千人夜馳掩襲長諧等軍營諧/及孫華等奉敎備預故並覺之伺和赴營設伏分擊應時摧)¶
(散唐髙祖本紀云義師不利太宗以遊&KR0016;數百掩其後顯和/潰散按太宗時未過河西今從髙祖實録及唐史大柰傳)¶
李淵圍河東(創業注戊午唐公親率諸軍圍河東郡屈突/通不敢出閉門自守城甚髙峻不易可攻唐)¶
(公觀義士等志試遣登之南面千餘人應時而上時值雨甚/公命旋師軍人時速上城遂不時速下公曰屈突宿衞舊人)¶
(解安陣隊野戰非其所長嬰城善爲捍禦我師常勝入必輕/之驍銳先登恐無還路今且示威而巳未是攻城之時殺人)¶
(得城如何所用乃命還唐髙祖實録云驍勇千餘人巳登其/南城髙祖在東原不之見㑹暴雨髙祖鳴角収衆由是不克)¶
(温大雅因爲虚/美耳今不取)¶
<pb:KR2b0008_SBCK_008-15b>¶
己未越王侗使劉長恭等合王丗充兵擊李密(略記/作乙)¶
(丑河洛記作十二日蒲止公傳九月十一日師出東都/按長曆是月己酉朔乙丑十七日也今從蒲山公傳)¶
&KR0774;帝詔諸軍皆受丗充節度(略記云丗充擊密罔不摧/破露布相續而來百姓忻)¶
(忻歡詠於道蒲山公傳云自秋徂冬凡經三十餘戰丗充多/敗績河洛記云四十餘戰丗充無功三書相違莫知孰是今)¶
(皆不取唯勝&KR0018;/有顯狀者存之)¶
張季珣爲李密所殺(隋書季珣傳云密攻之經三年遂爲/所陷又云密壯而釋之翟讓從求金)¶
(不得遂殺之河洛記曰自三月至九月不下後爲糧盡水竭/乃&KR0013;摧陷生獲珣於牙門遣人宣之以降爲度珣更張目極)¶
(罵不肯低屈遂殺之按密明年巳降唐安得三年/攻守箕山之事今參取二書去其抵捂者而巳)¶
屈突通引兵趣長安(唐書通傳云將自武𨵿趨藍田/赴長安疑其太迂今但云趣長安)¶
叚綸娶李淵女(唐太宗實録云隱太子以琅邪長公主妻/之劉子𤣥唐髙宗實録及新唐書皆云髙)¶
(密大長公主適/叚綸蓋攺封)¶
<pb:KR2b0008_SBCK_008-16a>¶
房𤣥齡謁李丗民於軍門(舊唐書玄齡傳云温彦博又薦/焉按彦博時在羅藝所今不取)¶
李淵命劉𢎞基殷開山西略扶風屯長安故城(創業注/云敦煌)¶
(公自涇陽趨司竹留𢎞基山/屯長安故城今從唐書𢎞基)¶
十一月雷永吉先登(唐髙祖實録作雷/紹今從創業注)¶
衞文昇巳卒李淵斬隂丗師等(隋書北史衞𤣥傳皆曰/城陷歸于家義寧中卒)¶
(按文昇與二人俱爲留守/官不容獨免今從唐本紀)¶
李靖素與淵有𨻶(柳芳唐曆及唐書靖傳云髙祖擊突厥/於塞外靖察髙祖知有四方之志因自)¶
(鎻上變將詣江都至長安道塞不通而止按太宗謀起兵髙/祖尚未知知之猶不從當擊突厥之時未有異志靖何從察)¶
(知之又上變當乗驛取疾何爲自鎻也今依靖行狀云昔在/隋朝曽經忤旨及兹城陷髙祖追責舊言公忼&KR0099;直論特蒙)¶
(宥釋但行狀題云魏徴撰非也按徴以貞觀十七年卒靖二/十三年乃卒蓋後人爲之託徴名又叙靖事極怪誕無取唯)¶
(此可爲/據耳)¶
<pb:KR2b0008_SBCK_008-16b>¶
丙辰王丗充戰敗戊午李密殺翟讓(前巳有丙辰戊/午欲各叙西京)¶
(東都事使不/相亂故重出)¶
翟讓兄𢎞(河洛記作洪今/從蒲山公傳)¶
密與讓𢎞等共坐單雄信等立侍(河洛記云密讓讓/兄子摩侯王儒信)¶
(同榻而坐今/從蒲山公傳)¶
丙寅置丞相府官屬(唐帝紀在十二月/癸未今從創業注)¶
十二月屈突通降(革命記髙祖令諸將擊通通走出/潼𨵿仍令通子壽隨軍喚父至稠)¶
(桑追及之壽告通云天下今旣喪亡相王舉義兵平定/禍亂大人須轉禍爲福以自保全單馬輕身將欲何往)¶
(通叱壽云此賊何由可耐引弓射之壽招喚通兵士並/悉放仗來降壽乃馳走抱通請大人屈節歸義通遂回)¶
(首東南兩淚號哭口稱至尊臣力屈以至於此非臣敢/虧名節違背國恩然始収淚赴軍以見唐王今從唐書)¶
(唐裴矩傳屈突通敗問至江都&KR0774;帝問矩方略矩曰太/原有變京畿不靜遥爲處分恐失事機唯鑾輿早還方)¶
<pb:KR2b0008_SBCK_008-17a>¶
(可平定按隋失天下皆因矩諂䛕所致豈敢輒勸帝西還蓋/矩經事唐朝其子孫及史官附益此語欲蓋其𢙣耳今所不取)¶
王丗充屢與李密戰不勝(蒲山公傳云自洛北敗至此/七十餘戰河洛記云四十餘)¶
(戰再三失利今/但云屢與宻戰)¶
李淵遣詹俊李仲衮徇巴蜀(創業注云十一月甲子遣/使慰諭巴蜀實録在十二)¶
(月甲辰唐曆在十二月丙午未知創業注/所云者即俊等邪爲别使也今從實録)¶
資治通鑑考異卷第八¶

