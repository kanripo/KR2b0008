# -*- mode: mandoku-view -*-
#+TITLE: 資治通鑑考異
#+DATE: 2015-09-23 09:43:30
#+PROPERTY: JUAN 9
<pb:KR2b0008_SBCK_010-1a>¶
資治通鑑考異卷第十¶
　馬光奉　勑編集¶
　　　唐紀一¶
太宗貞觀元年正月定律加役流居作三年(新舊刑法/志皆云居)¶
(作二年今從/王溥唐會要)¶
九月杜淹參預朝政(實録云杜淹署位不知所謂署位何/也今從新書宰相表是時宰相無定)¶
(名或云參預朝政或云參知機務之類甚衆不知其入衘否/也如李靖三兩日一至門下中書平章政事魏徴朝章國典)¶
(參議得失之類/則史不入衘矣)¶
十月遣李公掩慰諭馮盎(魏文貞公故事作李公淹又/有前蒲州刺史韋叔諧偕行)¶
(今從/實録)¶
<pb:KR2b0008_SBCK_010-1b>¶
十二月以孫伏伽爲諫議大夫(韓琬御史臺記伏伽武/德中自萬年主簿上疏)¶
(極諌太宗怒命引出斬之伏伽曰臣寧與關龍逢游於地下/不願事陛下太宗曰朕試卿耳卿能若是朕何憂社稷命授)¶
(之三品宰臣曰伏伽匡陛下之過自主簿授之三品彰陛下/之過深矣請授之五品遂拜爲諌議大夫按髙祖實録武徳)¶
(元年伏伽自萬年縣法曹上書髙祖詔授治/書侍御史御史臺記誤也今據魏徴故事)¶
敇勒諸部多濫葛僕固(舊書敕勒作鐵勒新書云即元/魏時髙車或曰敇勒訛爲鐵勒)¶
(今從新書舊書多濫葛作多覽葛又作多臘葛今從實録唐/統紀又舊書僕固或作僕骨按胡語難明以中國字寫之故)¶
(訛謬不壹今從陳子/昻集及僕固懐恩傳)¶
薛延陁夷男附于突厥頡利可汗(舊鐵勒傳云貞觀二/年葉護可汗死其國)¶
(大乱夷男始附于頡利按突厥傳元年薛延陁已/叛頡利擊走其欲谷設安得二年始附頡利乎)¶
薛延陁叛頡利(舊阿史那社尔傳薛延陁回紇/等叛在武德九年今從突厥傳)¶
西突厥統葉護可汗(髙祖實録止云葉護舊/傳作統葉護今從之)¶
<pb:KR2b0008_SBCK_010-2a>¶
帝悦王珪之言出廬江王瑗姬(實録新舊書皆云帝雖/不出此美人而甚重其)¶
(言按太宗賢主既重珪言何得反弃而不用乎且是人汛侍/左右又非嬖寵著名之人太宗何愛而留之今從貞觀政要)¶
帝責王珪温彦博既而悔之(魏文貞公故事太宗曰人皆/以祖孝孫為知音令教聲曲)¶
(多不諧韻此其未至精妙為不存意乎乃敇所司令與其罪/公進諌曰陛下生平不愛音聲今忽為教女樂責孝孫臣恐)¶
(天下怪愕太宗曰汝等並是我心腹應須中正何乃附下罔/上為孝孫辭温彦博等拜謝公及王珪進曰陛下不以臣等)¶
(不肖置之樞近今臣所言豈是為私不意陛下責臣至此常/奉明旨勿以臨時嗔怒即便曲從成我大過臣等不敢失墜)¶
(所以毎觸龍鱗今以為責只是陛下負臣臣終不負陛下太/宗怒未已懔然作色公又曰祖孝孫學問立身何如白明達)¶
(陛下平生禮遇孝孫復何如白明達今過聽一言便謂孝孫/可疑明達可信臣恐羣臣衆庻有以窺陛下太宗怒乃解今)¶
(從舊/傳)¶
三年六月詔文武官言得失馬周代常何陳事(舊傳/云貞)¶
(觀五年據實錄詔在此年五年不見/有詔令百官上封事今從唐曆附此)¶
<pb:KR2b0008_SBCK_010-2b>¶
# SB1_0181-005.png
# page missing
<pb:KR2b0008_SBCK_010-2b>¶
蕭瑀劾奏李靖(舊傳御史大夫温彦博害其功譛靖軍/無綱紀致令虜中奇寶散於亂兵之手)¶
(據實録彦博二月已為中書/令三月始禽頡利今從實録)¶
七月蕭瑀氣剛辭辯房𤣥齡等不能抗帝多不用其¶
言(舊傳云𤣥齡等心知其是不用其言按𤣥齡若用心如/此安得為賢相且事之用捨在太宗非由𤣥齡今不取)¶
六年正月魏徴諌封禪(實録唐書志及唐統紀皆以為太/宗自不欲封禪而魏文貞公故事)¶
(及王方慶文貞公傳錄以為太宗欲封/太山徴諌而止意頗不同今兩存之)¶
三月徴諫資送公主倍於長主皇后賞之(舊文德皇后/傳云使齎帛)¶
(五百匹詣徴第賜之魏文貞公故事云遣中使齎/錢二十萬絹百疋詣公宅宣命今從舊魏徴傳)¶
七月西突厥設卑達官(新傳作没卑達/干今從舊傳)¶
立泥孰為奚利邲咄陸可汗(舊傳冊為吞阿妻狀奚利/邲咄陸可汗新傳冊號吞)¶
(阿婁㧞利邲咄陸/可汗今從實録)¶
<pb:KR2b0008_SBCK_010-3a>¶
九月尉遲敬德&KR0460;任城王道宗(唐曆云甞因内宴於御/前敺宇文士及曰汝有)¶
(何功合居吾上太宗慰/諭之方止今從舊傳)¶
七年九月死囚三百九十人自詣朝堂(四年實録云天/下断死罪止二)¶
(十九人今年實録乃有二百九十九人何頓多如此事已可/疑又白居易樂府云死囚四百來歸獄舊本紀統紀年代記)¶
(皆云二百九十人/今從新書刑法志)¶
十二月帝從上皇置酒未央宫(舊髙祖紀八年閱武於/城西髙祖親自臨視還)¶
(置酒於未央宫髙祖實録不記年月據太/宗實録八年正月頡利可汗死今從唐曆)¶
八年正月帝欲分遣大臣為諸道黜陟大使(實録舊/本紀但)¶
(云遣蕭瑀等巡省天下按時止有十道而會要統紀皆云𤼵/十六道黜陟大使据姓名止十三人皆所未詳故但云諸道)¶
五月吐谷渾可汗伏允(實録十年立諾曷鉢詔稱伏/允為順步薩鉢今從舊傳)¶
伏允㓂蘭廓遣段志𤣥擊之(實録六年三月吐谷渾冦/蘭州不云遣志𤣥擊之吐)¶
<pb:KR2b0008_SBCK_010-3b>¶
(谷渾冦蘭廓二州無年月新本紀此夏遣志𤣥實録十月志/𤣥破吐谷渾故參酌置此又新書本紀是夏吐谷渾冦涼州)¶
(遣志𤣥等伐之實録十月辛丑志𤣥破吐谷渾而不書遣將/日月新紀亦無破吐谷渾月日實録冦涼州在十一月今參用之)¶
十一月吐蕃賛普弃宗弄讃(太宗實録賛普作賛府髙宗/實録弃宗作器宗今從舊傳)¶
下詔討吐谷渾(舊傳云吐谷渾拘趙德楷太宗遣使宣諭/十餘返竟無悛心九年詔李靖等討伐太)¶
(宗實録己丑吐谷渾拘我行人趙德楷即下此詔十二月遣/李靖等今從實録據舊傳拘德楷在前據實録此詔先遣使)¶
(宣諭後拘德楷即下/詔伐之今兩存之)¶
十二月髙季輔上言(貞觀政要季輔疏在三年會要在八/年按舊傳季輔貞觀初拜御史累轉)¶
(中書舍人故/從會要置此)¶
九年閏四月任城王道宗敗吐谷渾於庫山(舊道宗傳/云賊聞軍)¶
(至走入嶂山已行數千里諸將議欲息兵道宗固請追討李/靖然之而君集不從道宗遂率偏師并行倍道去大軍十日)¶
(追及之賊據險苦戰道宗潜遣千餘騎踰山襲其後賊表裏/受敵一時奔潰庫山嶂山不知其所以為同異據嶂山已行)¶
<pb:KR2b0008_SBCK_010-4a>¶
# SB1_0181-009.png
# page missing
<pb:KR2b0008_SBCK_010-5a>¶
(川今從/實録)¶
靖聞伏允在突倫川(吐谷渾傳云伏允西走圖倫磧蓋即/突倫川虜語轉耳今從契苾何力傳)¶
契苾何力趣突倫川薛萬均引兵從之(吐谷渾傳云萬/均率輕銳追奔)¶
(入磧數百里及其餘黨破之/蓋何力先進而萬均從之也)¶
矦君集等至柏海還與李靖軍合(吐谷渾傳柏海作/柏梁今從實録實)¶
(録及吐谷渾傳皆云君集與李靖會於大非川按十道圖大/非川在青海南烏海星宿海柏海並在其西且末又在其西)¶
(極逺據靖已至且末君集又過烏海星宿川至柏海豈得復/會於大非川於事可疑故不敢著其地吐谷渾傳又云兩軍)¶
(會於大非川至破邏眞谷大寧王順乃降按實録君集歷破/邏眞谷又行月餘日乃至星宿川然則破邏眞谷在星宿川)¶
(東甚逺矣豈得返至/其處邪今從實録)¶
伏允為左右所殺(吐谷渾傳云自縊/而死今從實録)¶
十一年武士彠女年十四入宫(舊則天本紀崩時年八十/三唐曆焦璐唐朝年代記)¶
<pb:KR2b0008_SBCK_010-5b>¶
(統紀馬揔唐年小録聖運圖會要皆云八十一唐録政要貞/觀十三年入宫据武氏入宫年十四今從吳兢則天實録為)¶
(八十二故/置此年)¶
十三年西突厥二可汗以伊列水為境(沙鉢羅葉護傳/云東以伊列河)¶
(為界按乙毗陸傳云自伊列河以西屬咄陸以東屬咥利失/沙鉢羅葉護既因咥利失之地應云西以伊列河為界今未)¶
(知二傳孰誤故但/云伊列水為境)¶
十四年二月國學升講筵者至八千餘人(舊傳云八十餘/人今從新書)¶
八年矦君集至田城(實録作田地/城今從舊傳)¶
髙昌王文泰與西突厥可汗相結(舊傳云與欲谷設約/按欲谷設去嵗已敗)¶
(死今/不取)¶
髙昌戸八千四十六口一萬七千七百(舊傳户八千口三萬/七千七百今從實録)¶
十五年四月席君買襲擊吐谷渾丞相宣王破之(舊/傳)¶
<pb:KR2b0008_SBCK_010-6a>¶
(云鄯州刺史杜鳯舉與威信王合軍擊/丞相王破之殺其兄弟三人今從實録)¶
十六年九月禇遂良上疏請復立髙昌(貞觀政要載遂/良疏云數郡蕭)¶
(然五年不復下言十六年西突厥遣兵冦西州按實録此年/唯有西突厥㓂伊州不云冦西州蓋以伊州隷西州屬部故)¶
(云爾自十四年滅髙昌距此適三年耳何得云五年不復或/者三字誤為五字耳舊傳置此疏於十八年蓋亦因此而誤)¶
(十八年無西突厥冦/西州事故附於此)¶
乙毗咄陸可汗奔吐火羅(舊突厥傳云都護郭孝恪敗/咄陸十五年屋利啜等請立)¶
(可汗按上已云十五年冊授沙鉢羅葉護可汗下不應更云/十五年疑六字誤為五字耳二十年實録叙咄陸兵散居白)¶
(水胡城事亦云是嵗貞觀十五年也按十六年實録九月癸酉/以涼州都督郭孝恪為安西都護則咄陸寇伊州應在其後)¶
(豈得十五年已敗散乎突厥傳誤蓋/亦由此今因孝恪為都護并言之)¶
十一月髙麗東部大人泉蓋蘇文(舊傳云西部大/人今從實録)¶
十九年四月江夏王道宗將兵數千至新城(唐曆張儉/懼敵不敢)¶
<pb:KR2b0008_SBCK_010-6b>¶
# SB1_0181-013.png
# page missing
<pb:KR2b0008_SBCK_010-6b>¶
十二月田仁會敗薛延陁(髙宗實録云會延陁死耀威漠/北而還其意指眞珠為延陁也)¶
(按眞珠憚太宗威靈不敢入寇又死在九月而此云/冬來寇必非眞珠也田仁會傳作十八年亦誤也)¶
或譛劉洎詔賜死(實録云黄門侍郎禇遂良誣奏之曰國/家之事不足慮也正當輔少王行伊霍)¶
(大臣有異志者誅之自然定矣太宗疾愈詔問其故洎以實/對遂良執證之不已洎引中書令馬周以自明太宗問周周)¶
(對與洎所陳不異帝以詰遂良又證周諱之洎遂及罪按此/事中人所不為遂良忠直之臣且素無怨仇何至如此蓋許)¶
(敬宗惡遂良故修實録時以/洎死歸咎於遂良耳今不取)¶
二十年六月遣李世勣圖薛延陁戒世勣曰降則撫之¶
叛則討之(舊李勣傳云詔勣以二百騎/𤼵突厥兵討擊今從鐵勒傳)¶
世勣至鬱督軍山(勣傳作烏德犍山唐曆云即鬱督軍山虜/語兩音也鐵勒傳云至于天山今從唐曆)¶
八月多濫葛斛薛等十一姓(舊回紇鐵勒傳作多覽葛今/從實録及本紀唐曆又回紇)¶
(傳陳彭年唐紀作斛薩鐵勒傳作解薛今從實録實録又有/契丹奚云十三姓按契丹奚本非薛延陁所統又内附已乆)¶
<pb:KR2b0008_SBCK_010-7a>¶
(甞從征遼非至此/乃降今從舊本紀)¶
二十一年正月以僕骨為金微府(舊書作金徽今/從實録唐曆)¶
六月房𤣥齡言李緯美髭鬢改洛州刺史(唐曆云居/無何改緯)¶
(太子詹事/今從舊傳)¶
八月骨利幹煑羊脾熟日已復出(實録唐曆皆作羊脾/僧一行大衍曆義及)¶
(舊天文志唐統紀皆作脾新天文志云胹羊髀按正言羊脾/者取其易熟故也若煑羊脾及髀則雖中國通夕亦未爛矣)¶
(今從大/衍曆義)¶
十一月突厥車鼻可汗請入朝遣郭廣敬徴之竟不至¶
(實録詔遣雲麾將軍安調遮右屯衛郎將韓華迎之車鼻徒/飾其辭初無來意韓華將招歌邏禄共劫之車鼻覺其謀華)¶
(與車鼻子陟苾特勒相射而死/調遮亦被殺今從舊突厥傳)¶
二十二年二月崔仁師流連州(舊傳云流龔州/今從新舊本紀)¶
<pb:KR2b0008_SBCK_010-7b>¶
十月以迴紇吐迷度子婆閏為瀚海都督(舊回紇傳/云詔西突)¶
(厥可汗阿史那賀魯統五啜五俟斤二十餘部居多羅斯水/南去西州馬行十五日程回紇不肯西屬突厥按賀魯時為)¶
(將軍自多邏斯水入居庭州永徽二年乃西遁自稱可汗所/統咄陸五啜弩失畢五俟斤唐未甞以回紇𨽻之也今不取)¶
二十三年正月以布失畢為左武衛中郎將(實録云左/武衛翊衛)¶
(中郎將舊傳為武翊衛中郎將按會要武德五年改左右翊/衛為左右衛然則於時已無翊衛之名且布失畢必不獨兼)¶
(兩衛之官今/去翊衛字)¶
遣髙侃擊突厥車鼻可汗㧞悉蜜吐屯肥羅察降(髙/宗)¶
(實録云初突厥車鼻可汗遣其子車鉢羅入貢太宗遣使徴/之不至太宗大怒遣右驍衛郎將髙侃引回紇僕骨等兵襲)¶
(擊之其下諸部落相次歸降其子羯漫陁先統㧞悉密部泣/諌其父請歸國車鼻不聽羯漫陁遂背父來降以其地為新)¶
(黎州舊傳云二十三年遣右驍衛郎將髙侃潜引回紇僕骨/等兵衆襲擊之其酋長歌邏禄泥執闕俟利𤼵乃㧞塞匐處)¶
(木昆莫賀咄俟斤等率部落背車鼻相継來降車鼻長子羯/漫陁先統㧞悉蜜部車鼻未敗前遣其子恭鑠入朝太宗嘉)¶
<pb:KR2b0008_SBCK_010-8a>¶
(之拜左屯衛將軍更置新黎/州以統其衆今從太宗實録)¶
髙宗永徽元年九月谷那律言瓦為油衣(舊書那律傳云/甞從太宗出獵)¶
(在塗遇雨有此語意欲太宗不為畋獵太宗恱賜帛二百段/唐録政要髙宗出獵有此月日唐統紀亦在此年今從之)¶
五年三月戊午幸萬年宫(實録戊午以下皆為二月按/長曆二月丁丑朔無戊午戊)¶
(午三月十/二日也)¶
蕭淑妃有寵(新舊唐書或作蕭淑妃或作蕭良娣實録皆/作良娣廢王后詔亦曰良娣蕭氏按當時後)¶
(宫位號無良娣名唯漢世太子宫有良娣疑/髙宗在東宫時蕭為良娣及即位拜淑妃也)¶
六年六月武昭儀誣王后為厭勝(舊傳云后懼不自安/密與母柳氏求巫祝)¶
(厭勝事𤼵故/廢今從實録)¶
帝欲以武昭儀為宸妃韓瑗來濟諫(唐曆在此年四月/今據實録四月韓)¶
(瑗來濟未為侍中中書令唐曆又云瑗濟諌帝不從按立/武后詔書猶六昭儀武氏然則未甞為宸妃也今從會要)¶
<pb:KR2b0008_SBCK_010-8b>¶
李義府超拜中書侍郎(舊傳云髙宗將立武后義府密/申叶賛擢拜中書侍郎同中書)¶
(門下三品監修國史賜爵廣平縣男新書本紀年表皆云是/嵗七月義府為中書侍郎參知政事實録但云超拜中書侍)¶
(郎宰輔圖十一月自中書/侍郎參知政事今從之)¶
九月長孫無忌褚遂良諌廢王后(唐曆云無忌等將入/遂良曰今者多為中)¶
(宫事遂良欲諌何如無忌曰公但極言無忌接公及入上再/三顧無忌曰莫大之罪無過絶嗣皇后無子今欲廢之立武)¶
(士彠女何如無忌曰自貞觀二十三年後先朝託付遂良/望陛下問其可否按如此則是無忌賣遂良也今不取)¶
顯慶二年閏正月以西突厥酋長阿史那彌射步眞¶
為流沙安撫大使(舊西突厥咄陸傳云咄陸可汗泥熟父/莫賀設貞觀七年遣鴻臚少卿劉善因)¶
(冊為吞阿妻狀奚利苾咄陸可汗明年泥孰卒弟同娥設立/為咥利失可汗彌射傳云彌射者室㸃密可汗五代孫也世)¶
(統十姓部落在本蕃為莫賀咄葉護貞觀六年詔遣鴻臚少/卿劉善因就蕃立為奚利邲咄陸可汗其族兄步眞欲自立)¶
(謀殺彌射彌射既與步眞有隙以貞觀十三年率所部處月/處密部落入朝其後步眞遂自立為咄六葉護部落不服步)¶
<pb:KR2b0008_SBCK_010-9a>¶
(眞復擕家屬入朝彌射後從太宗征髙麗有功封平襄縣伯/顯慶二年轉右武衛大將軍新傳略同今欲以咄陸弥射為)¶
(二人則事多相類以為一人則事又/相違疑不能明故但云西突厥酋長)¶
八月貶褚遂良為愛州刺史柳奭爲象州刺史(唐曆三/月甲辰)¶
(貶遂良為桂州都督奭愛州刺史據實録奭坐韓瑗/又貶象州新舊書唐曆皆云愛州誤也今從實録)¶
十二月蘇定方破西突厥擒阿史那賀魯(舊書賀魯/傳云定方)¶
(行至曵咥河西賀魯率胡禄居闕啜等二萬餘騎列陳而待/定方率任雅相等與之交戰賊衆大敗斬大首領都搭達官)¶
(等二百餘人賀魯及闕啜輕騎奔竄渡伊西麗河兵馬溺死/者甚衆彌射進軍至伊麗水處月處密等部名率衆來降弥)¶
(射又進次雙河賀魯先使步失達官鳩集散卒據柵拒戰弥/射步眞攻之大潰又與蘇定方攻賀魯於碎葉水大破之舊)¶
(書本紀三年二月定方平賀魯甲寅西域平以其地置濛池/崑陵二都督府據實録擒賀魯置二都督皆在此月本紀又)¶
(非奏到月日/今從實録)¶
三年六月程名振薛仁貴破髙麗斬首二千五百級¶
<pb:KR2b0008_SBCK_010-9b>¶
(舊書仁貴傳云顯慶二年副程名振經略遼/東破髙麗於貴端城斬首三千級今從實録)¶
四年四月許圉師參知政事(舊傳云二年同中書門下/三品新傳無年今從實録)¶
許敬宗誣奏長孫無忌謀反(實録洛陽人李奉節上封事/告太子洗馬韋季方監察御)¶
(史李巢交通朝貴有朋黨之事詔敬宗與侍中辛茂將鞫之/敬宗按之甚急李方事迫自刺不死又捜奉節得私書有題)¶
(與趙師者遂奏言趙師即無忌也陰為隠語欲䧟忠良伺隙/謀反上驚曰豈當有此或容惡人間構小生疑阻至於即反)¶
(猶恐不然敬宗奏曰臣始末推勘自奉節有趙師之言又得/偽書是季方所作即疑無忌欲反使其潜行構間斥除忠臣)¶
(近戚此計若行自然權歸無忌踨跡已露陛下猶有所疑恐/非社稷之福舊無忌傳云敬宗遣人上封事稱監察御史李)¶
(巢與無忌交通謀反詔敬宗與茂將鞫之唐曆統紀與實録/略同按奉節乃告事之人推鞫者豈得反捜奉節之家且與)¶
(趙師者誰之私書若是季方書安得在奉節家若在奉節家/奉節當執以與訟何待捜而後得又既云趙師是無忌乃是)¶
(實與無忌書何得謂之偽書實録叙此事殊鹵莾首尾差舛/不可知其詳實故略取大意而已舊傳所云雖為簡徑然髙)¶
(宗初無疑無忌之心故李𢎞泰告無忌反髙祖立斬之何至/奉節而獨令敬宗鞫之也且實録在前而詳列傳在後而略)¶
<pb:KR2b0008_SBCK_010-10a>¶
(故亦未/可據也)¶
髙履行貶洪州都督(舊傳云三年誤/也今從唐曆)¶
七月壬寅命李勣等覆按無忌事(唐曆是日以台州/刺史來濟為庭州)¶
(刺史按濟與韓瑗事同一躰瑗方下獄/濟豈得移官舊書云五年徙庭州近是)¶
殺栁奭于象州(舊傳云奭累貶愛州刺史髙/宗就愛州殺之今從實録)¶
韓瑗已死𤼵棺驗尸(舊瑗傳云四年卒官明年長孫無忌/死遣使殺之使至瑗已死褚遂良傳)¶
(三年卒官後二嵗追削官爵實録或因無忌徙黔州終言之/然諸書多在此月蓋因實録年代記云七月辛未遣使逼無)¶
(忌自縊按長曆七月丙/子朔無辛未不可據也)¶
長孫恩流檀州(唐統紀唐曆皆云長孫恩新書云族弟思/統紀唐曆長孫詮流嶲州縣令希旨殺之)¶
(在此下實録詮流嶲州許敬宗懼其甥趙持/滿作難遂殺滿是詮流嶲州在前今從之)¶
五年二月蘇定方為神丘道大揔管伐百濟(舊書定/方傳新)¶
<pb:KR2b0008_SBCK_010-10b>¶
(羅傳皆云定方為熊津道大揔管實録定方傳亦同今從此/年實録新唐書本紀又舊本紀唐曆皆云四年十二月癸亥)¶
(以定方為神丘道大揔管劉伯英為嵎夷道行軍揔管按定/方時討都曼未為神丘道揔管舊書唐曆皆誤今從實録)¶
十二月劉仁軌坐督運覆船白衣從軍(舊傳云監統水/軍征遼以後期)¶
(坐免官接仁軌從軍乃在百濟/非征遼也今從張鷟朝野僉載)¶
龍朔元年三月詔起劉仁軌檢校帶方州(僉載云劉仁/願以仁軌檢)¶
(校帶方州刺/史今從本傳)¶
百濟僧道琛等退保任存城(實録或作任孝城未/知孰是今從其多者)¶
四月以吐火羅等十六國置州七十六(唐曆云置州二/十六今從統紀)¶
九月王勃為檄周王雞文(舊傳云檄英王雞按中宗為英王/時沛王賢已為太子當云周王)¶
十月回紇酋長比粟毒(新書傳云婆閏卒子/比粟嗣今從舊傳)¶
二年七月初劉仁願仁軌屯熊津城(去嵗道琛福信圍/仁願於百濟府城)¶
<pb:KR2b0008_SBCK_010-11a>¶
(今云尚在熊津城或者共是一城/不則圍解之後徙屯熊津城耳)¶
十月許圉師免官(舊本紀十一月辛未圉師下獄新本紀/十一月辛未圍師貶䖍州刺史今据實)¶
(録辛未免官久之貶䖍州刺史舊紀/貶䖍州刺史在三年二月新本紀誤)¶
麟德元年十月以扶餘隆為熊津都尉(實録作熊津都/督按時劉仁軌)¶
(檢校熊津都督豈可復以隆為之明年實録/稱熊津都尉扶餘隆與金法敏盟今從之)¶
十二月武后預政中外謂之二聖(唐曆羣臣朝謁萬方表/奏皆呼為二聖帝坐于)¶
(東間后坐于西開后隨其愛憎生殺在口按武后雖悍戾豈得/髙宗尚在與髙宗對坐受羣臣朝謁乎恐不至此今從實録)¶
二年三月敇西州都督崔知辯救于闐(實録作西川都/督按於時未有)¶
(西川之名/必西州也)¶
乾封元年八月武惟良等獻食(舊傳云后諷上幸楊氏宅/惟良等獻食今從實録)¶
緫章二年二月張文瓘為東臺侍郎同三品始入銜¶
<pb:KR2b0008_SBCK_010-11b>¶
(陳紀在乾封二年文瓘始/同三品時今從舊本紀)¶
十一月李勣言年將八十(舊傳云勣年八十六臨終語/弟弼云年將八十新傳改云)¶
(年踰八十按新舊傳實録皆云大業末翟讓聚衆為盗勣年/十七往從之自大業十三年至此五十二年若據新傳年八)¶
(十六則年十七當在開皇時不得云大業末也總章元年賈/言忠對髙宗云勣年登八十去此止一年若據新傳勣滅髙)¶
(麗時年已八十五亦不得/云年登八十今從實録)¶
勣孫敬業襲爵(劉餗小説云髙宗時羣蛮為冦討之輒不/利乃除徐敬業為刺史𤼵卒郊迎敬業盡)¶
(放令還單騎至府賊聞新刺史至皆繕理以侍敬業一無所/問處置他事已畢方曰賊安在曰在南岸乃從二佐吏而往)¶
(觀之莫不駭愕賊初持兵覘望及見船中無人及兵仗更閉/營藏隠敬業直入其營内告云國家知汝等為貪利所害非)¶
(有他惡可悉歸田後去者為賊唯召其帥責以不早降之意/各杖數十而遣之境内肅然其祖英公壯其膽略曰吾不辨)¶
(此然破我家必此兒也按敬業武后時舉/兵旋踵敗亡若有智勇何至如此今不取)¶
咸亨二年正月幸東都(舊本紀及太子𢎞傳正月乙巳/幸東都留太子於京師監國明)¶
<pb:KR2b0008_SBCK_010-12a>¶
(年十月己未又云皇太子監國新本紀唐曆統紀皆連嵗言/太子監國按離長安時已留太子監國及自東都將還豈得)¶
(又令監國據實録此月無監國/事唯明年十月有之今從之)¶
上元元年劉曉上疏(會要作劉墝/今從統紀)¶
二年四月太子𢎞薨(新書本紀云己亥天后殺皇太子新/傳云后將騁志𢎞奏請數怫旨從幸)¶
(合璧宫遇鴆薨唐曆云𢎞仁孝英果深為上所鍾愛自升為/太子敬禮大臣鴻儒之士未甞居有過之地以請嫁二公主)¶
(失愛於天后不以夀終實録舊傳皆不言𢎞遇酖按李泌對/肅宗云髙宗有八子睿宗最㓜天后所生四子自為行第故)¶
(睿宗第四長曰孝敬皇帝為太子監國仁明孝悌天后方圖/臨朝乃酖殺孝敬立雍王賢為太子新書蓋據此及唐曆也)¶
(按𢎞之死其事難明今但云時/人以為天后酖之疑以傳疑)¶
儀鳳元年二月徙安東都護府於遼東故城(實録咸/亨元年)¶
(楊昉髙侃討安舜始㧞安東都護府自平壤城移於遼東州/儀鳳元年二月甲戌以髙麗餘衆反叛移安東都護府於遼)¶
(東都城盖咸亨元年言移府者終言之也儀鳳元年言髙麗/反者本其所以移也會要無咸亨元年移府事此年云移於)¶
<pb:KR2b0008_SBCK_010-12b>¶
(遼東故城/今從之)¶
三年正月以李敬𤣥代劉仁軌為洮河大揔管(實録/云與)¶
(仁軌相知鎭守而敬𤣥之敗仁軌不/預新舊傳皆云以代仁軌今從之)¶
九月敬𤣥與吐蕃戰敗還鄯州(朝野僉載曰中書令李/敬𤣥為元帥吐蕃至樹)¶
(敦城聞劉尚書没蕃著鞾不得狼狽而走遺却/麥飯首尾千里地上尺餘言之太過今不取)¶
劉審禮子易從至吐蕃審禮已病卒(新本紀審禮死/之按舊傳審禮)¶
(永隆二年卒于蕃中/新紀誤也今終言之)¶
婁師德充河源軍司馬(御史臺記充河源/軍使今從舊傳)¶
調露元年正月狄仁傑劾奏韋𢎞機(舊傳云儀鳳中/機坐家人犯盜)¶
(為憲司所劾免官狄仁傑傳云時司農卿韋機兼領將作少/府二司造宿羽髙山上陽等宫莫不壯麗仁傑奏其太過機)¶
(竟坐免官統紀云駕幸東都上遊韋𢎞機所造宿羽髙山等/宫乗髙臨深有登眺之美乃敇𢎞機造髙館及成臨幸即上)¶
<pb:KR2b0008_SBCK_010-13a>¶
(陽宫也今據實/録營宫在前)¶
又奏王本立(御史臺記曰狄仁傑以司農𤼵太原運句會/欠米萬餘斛髙宗怒曰仁傑偷我米命殺之)¶
(吏部侍郎魏𤣥同曰仁傑健而疎只是勾當失所臣委知不/偷請以官爵保明久之髙宗意解仁傑不坐案仁傑傳未甞)¶
(為司農/今不取)¶
五月盜殺明崇儼求賊不得(御史臺記鄭仁恭本滎陽/人也自監察累遷刑部郎)¶
(中儀鳳中明崇儼以奇術承恩寵夜遇刺客敇三司亟推鞫/妄承引連坐者甚衆髙宗怒促有司行刑仁恭奏曰此輩必)¶
(死之囚願假其數日之命髙宗曰卿以為枉邪仁恭曰臣識/慮淺短非的以為枉恐萬一非實則恐氣生遂緩之旬餘果)¶
(獲賊矣朝廷稱/之今從實録)¶
六月波斯王子泥洹師(實録作泥浬師師舊傳作泥湟/師師唐曆作泥洹師今從統紀)¶
命裴行儉冊波斯王(唐紀云波斯王卑路斯入朝未還請/遣使送歸今從實録唐曆統紀舊傳)¶
永隆元年二月宗城潘師正(舊傳師正趙州賛/皇人今從實録)¶
<pb:KR2b0008_SBCK_010-13b>¶
三月裴行儉至朔川(舊傳作朔州今/依實録及統紀)¶
七月吐蕃冦河源黒齒常之擊却之(實録吐蕃大將/賛婆及素和貴)¶
(等帥衆三萬進冦河源屯兵于良非川辛巳河西鎭撫大使/中書令李敬𤣥統衆與賊戰于湟川官軍敗績副使左武衛)¶
(將軍黒齒常之帥精騎三千夜襲賊營殺獲二千餘級賛婆/等遂退擢常之為河源軍經略大使詔敬𤣥留鎭鄯州以為)¶
(之援按儀鳳三年九月敬𤣥已與吐蕃戰敗于青海常之夜/襲賊營賊乃退與此事頗相類舊書敬𤣥傳止一敗無再敗)¶
(常之傳儀鳳中從敬𤣥擊吐蕃走跋地設充河源軍副使時/賛婆等屯良非川常之夜襲賊營走之擢為大使事似同時)¶
(新書敬𤣥傳戰青海又戰湟川凡再敗常之傳儀鳳三年襲/㧞地設調露中襲賛婆唐曆統紀皆無今年敬𤣥敗事又實)¶
(録今年八月丁巳敬𤣥貶衡州刺史辛巳至丁巳纔三十七/日賈耽皇華四達記自長安至鄯州約一千七百餘里時髙)¶
(宗又在東都若敬𤣥敗後累表稱疾得報乃來至東都必數/日乃貶非三十七日之内所能容也今略去敬𤣥湟川敗事)¶
(但云吐蕃㓂河源/常之擊却之而已)¶
八月劉訥言流振州(新傳云除名為民復坐/事流死振州今從實録)¶
<pb:KR2b0008_SBCK_010-14a>¶
𢎞道元年四月綏州步落稽作亂程務挺討平之(僉/載)¶
(云延州稽胡又云自號月光王又云儀/鳳中務挺斬平之蓋誤也今從實録)¶
資治通鑑考異卷第十¶
　　　承事郎太學愽士臣李　敦義　校¶

