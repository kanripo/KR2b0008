# -*- mode: mandoku-view -*-
#+TITLE: 資治通鑑考異
#+DATE: 2015-09-23 09:43:30
#+PROPERTY: JUAN 13
<pb:KR2b0008_SBCK_014-1a>¶
資治通鑑考異卷第十四¶
　臣司馬光奉　勑編集¶
　　　唐紀六¶
九載二月髙仙芝破朅師虜其王勃特没(實錄去載十/一月吐火羅)¶
(葉護請使安西兵討朅師上許之不見出師今載三月庚子/冊朅師國王勃特没兄素迦為王冊曰頃勃特没於卿不孝)¶
(於國不忠不言朅師為誰所破按十載正月髙/仙芝擒朅師王來獻然則朅師為仙芝所破也)¶
十月王𤣥翼言妙寶眞符(舊志王鉷奏𤣥翼見𤣥元於寶/仙洞中遣鉷與張均王倕王濟)¶
(王翼王嶽靈於洞中得玉石函上清/護國經寶劵紀籙等獻之今從實錄)¶
楊釗張易之之甥(鄭審天寶故事云楊國忠本張易之之/子天授中易之恩幸莫比毎㱕私弟詔)¶
(令居樓上仍去其梯母恐張氏絶嗣乃密令女奴蠙/珠上樓遂有娠而生國忠其説曖昧無稽今不取)¶
<pb:KR2b0008_SBCK_014-1b>¶
庚辰復易之兄弟官爵(唐曆在七月二十/五日今從實錄)¶
十載正月為安祿山起弟祿山出入宫掖(祿山事迹正月/二十日祿山生)¶
(日𤣥宗及太眞賜祿山器血衣服件目甚多後三日召祿山/入内貴妃以錦繡繃縳祿山令内人以綵輿昇之宫中歡呼)¶
(動地𤣥宗使人問之報云貴妃與祿兒作三日洗兒𤣥宗就/觀之大悅因賜貴妃洗兒金銀錢物極歡而罷自是宫中皆)¶
(呼祿山為祿兒不禁其出入温畬天寶亂離西幸記祿山諂/約楊妃誓為子母自虢國已下次及諸王皆戲祿兒與之促)¶
(膝娯宴上時聞後宫三千合處喧笑密偵則祿山果在其内/貴戚猱雜未之前聞凡曰釵鬟皆啗厚利或通宵禁掖暱狎)¶
(嬪嬙和士開之出入卧内方此為疎葪城侯之獲厠刑餘又/奚足尚王仁裕天寶遺事云祿山常與妃子同食无所不至)¶
(帝恐外人以酒毒之遂賜金牌子繋於臂上毎有王公召宴/欲沃以巨觥即祿山以金牌示之云准敕戒酒今略取之)¶
二月祿山養曵落河八千餘人(祿山事迹云養為己子按/養子必无八千之數今不取)¶
四月鮮于仲通大敗於瀘南(楊國忠傳南蠻質子閤羅鳳/亡㱕不獲帝怒欲討之國忠)¶
(薦閬州人鮮于仲通為益州長史令率精兵八萬討南蠻按/南詔傳七年䝉㱕義死詔閤羅鳳襲雲南王不云甞爲質子)¶
<pb:KR2b0008_SBCK_014-2a>¶
(亡歸也九年姚州自以張䖍陁侵之故反時鮮于仲通已/為益州長史國忠傳與南詔傳相違新舊書皆如此恐誤)¶
楊國忠掩其敗狀仍叙其戰功(唐曆云令仲通白衣領節/度事舊傳无之按既掩敗)¶
(叙功豈得復/白衣領職)¶
髙仙芝將蕃漢三萬衆擊大食(馬宇叚秀實别傳云蕃/漢六萬衆今從唐曆)¶
八月武庫火燒兵器三十七萬(唐曆云四十七/萬事今從實錄)¶
十一載二月庚午命有司易惡錢(舊紀唐曆皆作/癸酉今從實錄)¶
六月楊國忠奏劒南破吐蕃(實錄兵部侍郎兼御史中丞/劒南節度使楊國忠破吐蕃)¶
(于雲南㧞故隰州等三城獻俘于朝唐曆國忠上言破吐蕃/于雲南㧞故洪州等三城按國忠時在長安蓋劒南破吐蕃)¶
(以國忠領節制故使之上表獻俘耳時國/忠已為大夫云中丞誤也隰州從實錄)¶
十二月國忠建議選深者注官(唐曆此敕在七月二十七/日統紀在七月舊紀十二)¶
(月甲戌國忠奏請兩京選人銓日便定留放无長名/按國忠作相始兼文部尚書七月末也今從舊紀)¶
<pb:KR2b0008_SBCK_014-2b>¶
丁亥還宫(本紀唐曆皆云己/亥還京今從實錄)¶
十二載十月戊寅幸華清宫(舊紀唐曆皆作戊申按長曆/是月无戊申今從實錄然實)¶
(錄在辛巳/後蓋誤)¶
十三載正月安祿山入朝(肅宗實錄十二載楊國忠屢言/祿山潜圖悖逆五月𤣥宗使輔)¶
(璆琳伺之祿山厚賂璆琳盛言祿山忠於國國忠又言祿山/自此不復見矣𤣥宗手詔追祿山祿山來朝舊傳亦同按𤣥)¶
(宗實錄并祿山事迹遣璆琳送甘子于范陽覘祿山反狀在/十四載五月而肅宗實錄及舊傳云十二載誤也今從唐曆)¶
三月貶張均張垍張埱(唐曆云垍甞賛相禮儀雍容有度/上心悦之翌日謂垍曰朕罷希烈)¶
(相以卿代之垍曰不敢貴妃在坐告國忠斥之舊垍傳天寶/中𤣥宗嘗幸垍内宅謂垍曰希烈累辭機務朕擇其代者孰)¶
(可垍錯愕未對帝即曰无踰吾愛壻矣垍降階陳謝楊國忠/聞而惡之及希烈罷相舉韋見素代垍垍深觖望按本紀三)¶
(月丁酉垍貶官韋見素八月乃知政事而云垍深觖望舊傳/誤也明皇雜錄云上幸張垍宅謂垍曰中外大臣才堪宰輔)¶
(者與我悉數吾當㪯而用之垍逡巡不對上曰固無如愛子/壻垍降㫮拜舞上曰即舉成命既逾月垍頗懐怏怏意其為)¶
<pb:KR2b0008_SBCK_014-3a>¶
(李林甫所排會祿山自范陽入覲祿山潜賂貴妃求帶平章/事上不許垍因私弟備言上前時行幸内弟面許相垍與明)¶
(公同制八輔今既中变當必為姦臣所排祿山大懐恚怒明/日謁見因流涕請罪上慰勉久之因問其故祿山具以垍所)¶
(陳對上命髙力士送㱕焉亦以怏怏聞/由是上怒按李林甫時已死亦誤也)¶
八月陳希烈罷相韋見素同平章事(舊見素傳曰時楊/國忠用事左相陳)¶
(希烈畏其權寵凡事唯諾无敢𤼵明𤣥宗知之不悦天寶十/三年秋霖雨六十餘日天子以宰相或未稱職見此咎徴命)¶
(楊國忠精求端士時兵部侍郎吉温方承寵遇上意用之國/忠以温祿山賔佐懼其威權奏寢其事國忠訪於中書舍人)¶
(竇華宋昱等華昱言見素方雅柔而易制上亦以經事相王/府有舊恩可之希烈傳曰國忠同事素忌疾之乃引韋見素)¶
(同列罷希烈知政事按明皇若惡希烈阿徇國忠當/更自擇剛直之士豈得尚十相於國忠今從希烈傳)¶
十四載二月安祿山請以蕃將代漢將(實錄正月辛巳祿/山表請以蕃將三)¶
(十人代漢將上遣中使袁思藝宣付中書令即日進畫便冩/告身楊國忠韋見素相謂曰流言傳祿山有不臣之心今又)¶
(請代漢將其反明矣乃請陳事既見上先曰卿等有疑祿山/之意邪國忠等遽走下階垂涕具陳祿山反狀因以祿山表)¶
<pb:KR2b0008_SBCK_014-3b>¶
(留上前而出俄頃上又令袁思藝宣曰此之一奏姑容之朕/徐為圖之國忠奉詔自後國忠毎對未甞不懇陳其事國忠)¶
(曰臣有一策可銷其難伏望下制以祿山帶左僕射平章事/追赴朝廷以賈循等分帥三道上許之草制訖留之未行上)¶
(潜令輔璆琳送甘子私&KR0049;其狀還固稱无事其制遂寢先是/上引宰相對見常置白麻於座前及璆琳還上乃謂宰臣曰)¶
(祿山必无二心其制朕已焚矣後璆琳受祿山賄事泄上因/祭龍堂遣備儲供責以不䖍乃命左右撲殺之始有疑祿山)¶
(意祿山事迹云請不以蕃將代漢將論祿山反狀及請追祿/山赴闕並是韋見素之意旨國忠曽无預焉仍語見素曰祿)¶
(山出自寒㣲位居衆上時所忌嫉成疑似耳見素曰公若實/為此見社稷危矣將至上前懇論見素約以事如未諧公繼)¶
(之國忠都无一言俯僂而退見素却到中書嗚咽流涕此非/他也國忠要祿山速反以明己之先見耳宋巨𤣥宗幸蜀記)¶
(云是嵗春二月二十二日辛亥祿山使何千年表請以蕃將/三十二人代漢將掌兵其日宰相韋見素楊國忠在省受旨)¶
(見素慘然國忠問曰堂老何色之戚也見素曰祿山逆狀行/路共知今以蕃酋代漢是亂將作矣与公位當此地能无戚)¶
(乎國忠於是亦惘然久之乃曰与奪之間在於宸断豈我輩/所能是非邪見素曰知禍之萌而不能防亦將焉用彼相矣)¶
(明日對見僕必懇論冀其萬一若不允子必繼之國忠曰事/脱不諧恐虛犯龍顔自貽伊戚見素曰如正其言而獲死猶)¶
<pb:KR2b0008_SBCK_014-4a>¶
(愈於阿從而偷生翌日壬子二相入對見素言祿山潜貯異/圖迹已昭彰因叩頭流涕久之國忠但俯僂逡巡更无所補)¶
(上不悦遂以他事議之既退還省見素謂國忠曰聖意未回/計將安出國忠曰祿山未必有反意但時所誹嫉便成疑似)¶
(耳見素曰公若為此見社稷危矣遂憫然不言二十四日癸/丑上又使思藝宣旨令且依此𤼵遣卿等所議後别籌之自)¶
(是見素數奏其凶狀三月己未朔見素請以祿山同中書門/下平章事追赴闕庭及輔璆琳送甘子祿山紿璆琳曰主上)¶
(耄年信任非次國忠之輩茍徇榮班今若進逆耳之言若口/之藥以吾之心事將无益今欲耀兵彊諌以迹鬻拳此意决)¶
(矣祿山以物贈璆琳璆琳既受金帛及還奏曰祿山盡忠奉/國必无二心特望官家不以東北為慮上然之謂宰臣曰祿)¶
(山朕自保之卿勿憂也見素起曰臣忤拂聖旨僣黷大臣罪/合萬死然愚者千慮或有一中願陛下審察之自餘与實錄)¶
(及事迹所述略同按祿山方賂璆琳泯其反迹安肯對之遽/出悖語又國忠平日數言祿山欲反此際安得不与見素同)¶
(心蓋所謂天下之惡皆歸/焉者也今取其可信者)¶
四月楊國忠使京兆尹圍安祿山第(肅宗實錄國忠日夜/伺求禄山反狀或矯)¶
(詔以兵圍其宅或令府縣捕其門客李起安岱李方來等皆/令侍御史鄭昂之陰推劾潜搥殺之慶宗尚郡主又供奉在)¶
<pb:KR2b0008_SBCK_014-4b>¶
(京密報其父祿山轉懼唐曆是夏京兆尹李峴貶零陵太守先/是楊國忠使門客蹇昂何盈求祿山陰事命京兆尹圍捕其)¶
(宅得安岱李方來等与祿山反狀使侍御史鄭昂之縊殺之/祿山怒使嚴莊上表自理具陳國忠罪狀二十餘事上懼其)¶
(生变遂歸過於峴以安之安祿山事迹与唐曆同外有命京/兆尹李峴於其宅得李起安岱李方來等又貶吉温為澧陽)¶
(長史以激怒祿山幸其速反上竟不之悟𤣥宗幸蜀記与事/迹同按李峴傳十三載連雨六十餘日國忠㱕咎京兆尹貶)¶
(長沙太守新宗室宰相傳楊國忠使客騫昂何盈摘安祿山/陰事諷京兆捕其弟得安岱李方來等与祿山反狀縊殺之)¶
(祿山怒上書自言帝懼变岀/峴為零陵太守今從實錄)¶
七月遣馮神威齎手詔諭祿山(祿山事迹作承威/今從𤣥宗幸蜀記)¶
十月庚寅幸華清宫(舊紀壬辰今/從實錄新紀)¶
十一月甲子安祿山反(平致美薊門紀亂曰自其年八月/後慰諭兵士磨厲戈矛頗異於常)¶
(識者竊怪矣至是祿山勒兵夜𤼵將出命屬官等謂曰奏事/官胡逸自京回奉密旨遣祿山將隨身兵馬入朝來莫令郡)¶
(人知羣公勿怪便請隨/軍那人意楊國忠也)¶
<pb:KR2b0008_SBCK_014-5a>¶
祿山遣何千年劫楊光劌(肅宗實錄云先令千年領壯士/數千人詐稱獻俘以車千乗包)¶
(旌旗戈甲器械先俟于河陽橋不見後來所用又千年時方/詣太原執楊光劌未暇向河陽也今不取薊門紀亂云是月)¶
(甲午縳光劌按是月有/甲子安得甲午亦不取)¶
甲戌祿山斬光劌(幸蜀記云十九日甲戌至眞定南逢楊/光劌按唐曆禄山遣驍騎何千年等劫)¶
(光翽歸遇於博陵郡殺崔蓋幸蜀記誤以定州為眞定耳祿/山事迹曰其年九月甲午傳太原尹楊光翽首至按祿山十)¶
(一月始反而事迹云/九月取光翽誤也)¶
張介然為河南節度使(實錄以介然為汴州刺史舊紀以/介然為陳留太守按是時无刺史)¶
(郭納見為太守介/然直為節度使耳)¶
十二月庚寅祿山䧟陳留斬介然(舊紀辛卯䧟陳留郡/祿山事迹庚午䧟陳)¶
(留郡傳張介然荔非守/喻等首至今從實錄)¶
癸巳䧟滎陽殺崔無詖(唐曆舊紀作甲/午今從實錄)¶
<pb:KR2b0008_SBCK_014-5b>¶
丁酉䧟東京封常清戰敗西走(常清表云自今月七日/交兵至十三日不已按)¶
(七日祿山猶未至榮/陽蓋与賊前鋒戰耳)¶
常清説仙芝守潼關(肅宗實錄云仙芝領大軍初至陜/方欲進師會常清軍敗至欲廣其)¶
(賊勢以雪己罪勸仙芝班師仙芝素信常清/言即日夜走保潼關朝廷大駭今從本傳)¶
辛丑制太子監國(唐曆幸蜀記皆云十六日辛丑按長曆/辛丑十七日也實錄又作己丑尤誤肅)¶
(宗實錄云詔以上監國仍令揔統六軍親征㓂逆按制書云/今親緫六師率衆百萬鋪敦元惡巡撫洛陽則是上親征使)¶
(太子留守也今/從𤣥宗實錄)¶
顔眞卿斬叚子光賈載穆寧等斬劉道𤣥傳首平原¶
(舊穆寕傳祿山僞署劉道𤣥為景城守寕唱義起兵斬道𤣥/首傳檄郡邑多有應者賊將史思明來冦郡寕以攝東光令)¶
(將兵禦之思明遣使説誘寧立斬之郡懼賊怨深後大兵至/奪寕兵及攝縣初寧佐採訪使巡按甞過平原與太守顔眞)¶
(卿密揣祿山必叛至是眞卿亦唱義㪯郡兵以拒祿山會間/使持書遺眞卿曰夫子為衛君乎更无他詞眞卿得書大喜)¶
<pb:KR2b0008_SBCK_014-6a>¶
(因奏署大理評事河北采訪支使按寧以道𤣥首謁李暉暉/即族嚴莊家豈有懼賊怨深而奪寧兵乎眞卿既殺叚子光)¶
(帥諸郡以討祿山寧書中何必尚為隠語道𤣥首至平原眞/卿已召寧計事豈待得此書然後用之況眞卿領采訪使乃)¶
(在明年常山䧟/後今皆不取)¶
饒陽太守盧全誠(包諝河洛春秋作盧皓/今從殷仲容顔氏行狀)¶
封常清草遺表附邊令誠上之(明皇幸蜀記安祿山事/迹皆曰常清配𨽻仙芝)¶
(軍感憤頗深遂作遺表飲藥而死令誠至常清已死而舊傳/以為敕令却赴潼關自草表待罪是日臨刑託令誠上之蓋)¶
(二書見常清表有仰天飲鴆向日封章即為/尸諫之臣死作聖朝之鬼故云然今從舊傳)¶
河西隴右節度使哥舒翰(舊金梁鳳傳云天寶十三載哥/舒翰入京師裴冕為河西留後)¶
(在武威是翰雖病在京師/猶領河西隴右兩鎮也)¶
翰將兵八萬號二十萬軍于潼關(肅宗實錄云以翰為皇/太子先鋒兵馬使元帥)¶
(領河隴朔方募兵十萬并仙芝舊卒號二十萬拒戰於潼關/十二月十七日大軍發唐曆亦云先鋒兵馬使元帥舊傳云)¶
<pb:KR2b0008_SBCK_014-6b>¶
(沙陁蓬子処密吐谷渾思/先鋒兵馬元帥祿山事迹云翰為副元帥領河隴諸蕃部落/奴刺頡跌朱邪契苾渾蹛林奚)¶
(結等十三部落督蕃漢兵二十一萬八千人鎭于潼關舊紀/云丙午命翰守潼關按𤣥宗實錄癸卯斬常清仙芝命翰為)¶
(兵馬副元帥統兵八萬鎭潼關時榮王為元帥故以翰副之/蓋誅仙芝之日即命翰代仙芝舊紀丙午肅宗實錄十七日)¶
(軍𤼵皆太早也𤣥宗實錄所云八萬者蓋止謂漢兵隨翰東/征者耳并諸蕃部落及仙芝舊兵則及十餘萬因號二十萬也)¶
薛忠義宼靜邊軍郭子儀敗之(陳翃汾陽王家傳此戰/在十二月十二日嫌其)¶
(與祿山䧟東都/相亂故并置此)¶
丙午顔杲卿殺李欽湊擒髙邈何千年河北十七郡皆¶
歸朝廷(河洛春秋曰祿山至藁城杲卿上書陳國忠罪惡宜/誅之狀且曰鉞下才不世出天寳縱之所向輙平无)¶
(思不服昔漢髙仗赤帝之運猶納食其之言魏武應黄星之/符亦用荀彧之策又曰今河北殷實百姓富饒衣冠禮樂天)¶
(下莫敵孔子曰十室之邑必有忠信萬家之邦非无豪傑如/或結聚豈非後患者乎伏惟精彼前軍嚴其後殿所過持重)¶
(且詳觀地圖凡有隘狹必加防遏慎擇良吏委之腹心自洛/已東且為己有廣輓芻栗繕理甲兵傳檄西都望風自振若)¶
<pb:KR2b0008_SBCK_014-7a>¶
(唐祚未改王命尚行君相協謀士庻奔命則盛兵鞏洛東據/敖倉南臨白馬之津北守飛狐之塞自當抗衡上國割據一)¶
(方若景命已移謳歌所繫即當長驅岐雍飲馬渭河黔首㱕/命孰有出鉞下之右者祿山大悦加杲卿章服仍舊常山太)¶
(守并五軍團練使鎭井陘口留同羅及曵落河一百人首領/各一人其趙邢洺相衛等州並皆替换及滄瀛深不從祿山)¶
(張獻誠圍深州月餘不下前趙州司戸包處遂前原氏尉張/通幽藁城縣尉崔安晟恒州長史袁履謙等同上書説杲卿)¶
(曰明公身荷寵光位居牧守乃弃萬全之良計履必死之畏/途取適於目前忘累於身後竊為明公不取今若拒祿山之)¶
(命招十萬之兵峙乃芻茭積其食粟分守要害大振威聲通/井陘之路与東都合勢如此則洪勲盛烈何可勝言者哉輕)¶
(進瞽言萬无一用魂銷東岱先懐屠裂之憂心拱北辰願立/忠貞之節杲卿覽書大悦於是僉議偽以祿山命追井陘鎭)¶
(兵就恒州宴設酋長各賜帛三百叚馬一匹金銀器各一牀/美人各一其餘通賜物一萬叚設於州南焦同驛自曉至暮)¶
(并以歌妓數百人悦其意密於酒中致毒与飲令盡醉悉无/所覺乃盡收其器械一一縛之明日盡斬弃尸於滹沲河中)¶
(殷亮顔杲卿傳曰祿山起杲卿計无所出乃与長史袁履謙/謁于藁城縣祿山以杲卿甞為己判官矯制賜紫金魚袋使)¶
(自守常山郡以其孫誕弟子詢為質俾崇郡刺史蔣欽湊以/趙郡甲卒七千人守土門約杲卿將見欽湊以私號召之杲)¶
<pb:KR2b0008_SBCK_014-7b>¶
(卿罷㱕途中指其衣服而謂履謙曰此害身之物也祿山雖/以誅君側為名其實反矣我与公世為唐臣忝居藩翰寧可)¶
(從之作逆邪履謙愀然變色感歎良久曰為之奈何唯公所/命不敢違杲卿乃使人告太原尹王承業以殺欽湊俟其緩)¶
(急相應承業亦使報命杲卿恐漏泄示已不事事多委政於/履謙終日不相謁唯使男泉明往來通其言召前眞定令賈)¶
(深處士權渙郭仲邕就履謙以謀之適會杲卿從父弟眞卿/據平原殺叚子光使杲卿妹子盧逖并以購祿山所行敕牒)¶
(潜告杲卿大悦匿逖于家逖之未至杲卿先使人以私號召/欽湊至杲卿辭之曰日暮夜恐有它盜城門閉矣請俟詰朝)¶
(相見因遣參軍馮䖍宗室李峻靈夀尉李栖黙郡人翟萬德/等即于驛亭偶欽湊夜久醉熟以斧斫殺之悉散土門兵先)¶
(是祿山使其腹心偽金吾將軍髙邈徴兵于范陽路出常山/杲卿&KR0049;知之其日邈至于滿城驛杲卿令崔安石馮䖍殺之)¶
(邈前驅數人先至遽殺之遂生擒邈送于郡遇何千年狎至/安石於路絶行人之南者馳至醴泉驛&KR0049;千年亦斬其人而)¶
(擒之如邈日未午二凶偕致肅宗實錄杲卿初聞祿山起兵/於范陽杲卿召長史袁履謙前眞定令賈深内丘丞張通幽)¶
(謂之曰今祿山一朝以幽并騎過常山趨洛陽有問鼎之志/天子在長安方欲徴天下兵東向問罪事不及矣如賊軍暴)¶
(至吾屬為虜必矣不若因其未萌招義徒西據土門比通河/朔待海内之救上以安國家下以全臣節此策之上者遂即)¶
<pb:KR2b0008_SBCK_014-8a>¶
(日購士得千餘人命履謙將兵鎭土門命賈深防東路通幽/守郡城賊將李㱕仁令弟欽湊領步騎五千人先鎭土門仍)¶
(令以兵𨽻於杲卿又使麾下騎將髙邈馳報祿山令促其行/覘者知其謀而白杲卿杲卿召履謙告之履謙曰事將亟矣若不)¶
(早誅欽湊謀不集也遂詐追欽湊令赴郡計事命履謙署人/吏以待之欽湊夜至郡杲卿令憇於驛乃使參軍李循馮䖍)¶
(縣尉李栖黙等享欽湊於驛醉而夜殺之履謙持欽湊首謁/于杲卿杲卿与履謙且喜事之㨗又懼賊之來相對泣杲卿)¶
(收淚勵履謙曰大丈夫名不挂青史安用生為吾與公累世/事唐豈偷安於胡羯但使死而不朽亦何恨也有頃藁城尉)¶
(崔安石報髙邈自祿山所至已宿上谷郡界又使馮䖍縣吏/翟萬德并命安石其方略詰朝邈騎數人先至驛䖍盡阬之)¶
(邈繼至䖍紿之曰太守將音樂迎&KR0049;邈无疑至㕔下馬䖍安/石等指揮人吏以棒亂擊邈仆生縛之无何南界又報何千)¶
(年自東京宿趙郡安石萬德先於郡南醴泉驛候之千年至/知邈被擒令麾下騎与安石戰敗又生擒千年並送于郡舊)¶
(傳曰祿山䧟東都杲卿忠誠感𤼵懼賊冦潼關即危宗社時/從弟眞卿為平原太守遣信告杲卿相与起義兵犄角断賊)¶
(歸路以紓西冦之勢杲卿乃与長史袁履謙前眞定令賈深/前内丘丞張通幽等謀閉土門以背之祿山遣蔣欽湊髙邈)¶
(帥衆五千守土門杲卿欲誅欽湊開土門之路時欽湊軍𨽻/常山郡屬欽湊遣高邈往幽州未還杲卿遣吏召欽湊至郡)¶
<pb:KR2b0008_SBCK_014-8b>¶
(計事是月二十二日夜欽湊至舍之於傳舍會飲既醉令袁/履謙与參軍馮䖍縣尉李栖黙手力翟萬徳等殺欽湊中夜)¶
(履謙𢹂欽湊首見杲卿相与垂泣喜事之濟也是夜藁城尉/崔安石報髙邈還至滿城即令馮䖍翟萬德与安石往圖之)¶
(詰朝邈之騎從數人至藁城驛安石皆殺之俄而邈至安石/給之曰太守備酒樂於傳舍邈方據㕔下馬馮䖍等擒而縶)¶
(之是日賊將何千年自東都來趙郡馮䖍翟萬德伏兵於醴/泉驛千年至又擒之即日縛二賊將還郡按祿山初自漁陽)¶
(擁數十萬衆南下常山當其所出之塗若杲卿不從命遽以/千餘人拒之則應時韲粉安得復守故郡乎況時祿山猶以)¶
(誅楊國忠為名未僣位號杲卿迎於藁城受其金紫殆不能/免矣肅宗實錄所云者蓋欲全忠臣之節耳然杲卿忠直剛)¶
(烈糜軀徇國捨生取義自古罕儔豈肯更上書媚悦祿山比/之漢髙魏武為之畫割據併吞之策此則粗有知識者必知)¶
(其不然也蓋包諝乃處遂之子欲言杲卿初无討賊立節之/意由己父上書勸成之以大其父功耳觀所載杲卿上祿山)¶
(書處遂等上杲卿書田承嗣上史朝義疏其文體如一足知/皆諝所撰也又張通幽兄為逆黨又教王承業奪杲卿之功)¶
(終以反覆被誅其行事如此而包諝云初与處遂同上書勸/杲卿為忠義尤難信也舊傳云欽湊髙邈同守土門欽湊遣)¶
(邈往幽州二將既握兵同鎭士門欽湊豈得擅遣邈往幽州/今從殷亮杲卿傳祿山自遣邈徴兵是也河洛春秋云留同)¶
<pb:KR2b0008_SBCK_014-9a>¶
(羅及曵落河百人彼鎭井陘遏山西之軍重任也豈百人所/能守乎殷傳云七千人守土門此七千人又非履謙一夕所)¶
(能縛也蓋祿山留精兵百人以為欽湊腹心爪牙其餘皆團/練民兵脅從者耳故履謙得醉之以酒誅欽湊及百人而散)¶
(其餘耳河洛春秋云酒中置毒按時履謙等與欽湊同飲豈/得偏置毒於客酒中乎今不取舊傳及殷傳皆云欽湊姓蔣)¶
(今從𤣥宗肅宗實錄唐曆姓李𤣥宗實錄十二月己亥杲卿/殺賊將李欽湊執向千年髙邈送京師按己亥十五日也而)¶
(眞卿以壬寅斬叚子光壬寅十八日也眞卿既殺子光乃報/杲卿同舉義兵今從舊傳為二十二日丙午殺欽湊肅宗實)¶
(錄又云杲卿之斬欽湊等因使徇諸郡曰今上使榮王為元/帥哥舒翰為副徴天下兵四十萬東向討逆按實錄癸卯始)¶
(命翰為副元帥計丙午常山亦未知今不取河洛春秋云十/三郡悉舉義兵歸朝廷殷亮顔氏行狀舊顔眞卿傳唐曆皆)¶
(云十七郡歸順蓋河洛春秋不數平原景城河間饒陽先定/者耳顔氏行狀云不&KR0323;者六郡而已時魏郡亦未下蓋舉其)¶
(終數/耳)¶
祿山將攻潼關聞河北有變而還(𤣥宗實錄十五年正月/壬戌祿山將犯潼關次)¶
(于新安聞有備而還按祿山以此月丁酉䧟東都至壬戌凡/二十六日非乗虛掩襲也豈得至新安然後知其有備乎蓋)¶
<pb:KR2b0008_SBCK_014-9b>¶
(常山有變則幽薊路絶故/懼而歸耳今從肅宗本紀)¶
肅宗至德元載正月祿山以達奚珣為侍中張通儒¶
為中書令(幸蜀記云以珣為左相/通儒為右相今從實錄)¶
顔杲卿起兵纔八日史思明蔡希德引兵至城下(河洛/春秋)¶
(云十二月乙未思明希德齊至城下杲卿/丙午始殺李欽湊云乙未誤也今從諸書)¶
壬戌城䧟(實錄癸亥城䧟河洛春秋正月一日城䧟舊思明/傳正月六日圍常山九日拔之今從𤣥宗實錄唐)¶
(曆舊紀/杲卿傳)¶
郭子儀薦李光弼為河東節度使(杜牧張保臯傳曰安/祿山亂朔方節度使)¶
(安思順以祿山從弟賜死詔郭分陽代之後旬日復詔李臨/淮持節分朔方半兵東出趙魏當思順時汾陽臨淮俱為牙)¶
(門都將二人不相能雖同盤飲食常睇相視不交一言及汾/陽代思順臨淮欲亡去計未决詔至分汾陽兵東討臨淮入)¶
(請曰一死固甘乞免妻子汾陽趨下持手上堂偶坐曰今國/亂主遷非公不能東伐豈懐私忿時邪悉召軍吏出詔書讀)¶
<pb:KR2b0008_SBCK_014-10a>¶
(之如詔約束及别執手泣涕相勉以忠義按於時𤣥宗未幸/蜀唐之號令猶行於天下若制書除光弼為節度使子儀安)¶
(敢擅殺之杜或得於傳聞之/誤也今從汾陽家傳及舊傳)¶
二月光弼將步騎萬餘弩手三千出井陘(𤣥宗實錄己/亥光弼以朔)¶
(方馬步五千東出土門收常山郡河洛春秋云光弼從大同/城下領蕃漢兵馬步一萬餘人并太原弩手三千人救眞定)¶
(蓋實錄言朔方元領之兵/河洛言到眞定之數耳)¶
令狐潮走賈賁得入雍丘(肅宗實錄曰雍丘令狐潮據城/以應祿山百姓有違令者百餘)¶
(人將殺之覘者報官軍至潮不及行刑遂反縛仆于地令人/守之遽出軍以禦官軍縛者忽一人幸脱殺守者互解其縳)¶
(閉城門以拒朝相持累日賁聞之入其城領衆殺潮母妻及/子以堅人志舊張巡傳潮欲以城降賊民吏百餘人不從命)¶
(潮皆反接仆之于地將斬之會賊來攻城潮遽出闘而反接/者自解其縳閉城門拒潮召賁賁與巡引衆入雍丘新傳潮)¶
(舉縣附賊遂自將東敗淮陽兵虜其衆反接在廷將殺之暫/出行部淮陽囚更解縛起殺守者迎賁等入潮不得歸巡乃)¶
(屠其妻子磔城上按潮既欲以城降賊賊來即當/出迎豈有更出闘者今從李翰張中丞傳及新傳)¶
<pb:KR2b0008_SBCK_014-10b>¶
三月壬午李光弼爲河北節度使(實錄云乙丑光弼收/趙郡按壬午三月二)¶
(十九日乙丑十二日也河洛/春秋收趙郡在四月今從之)¶
李蕚乞師於顔眞卿(顔氏行狀作李/華今從舊傳)¶
賀蘭進明克信都(顔氏行狀云進明失律於信都城下有詔/抵罪公從之使赴行在進明之全乃公)¶
(之護也今從舊傳又唐曆三月四日乙酉眞卿充河北采訪/使時進明起義兵北度河與眞卿同經略六月眞卿破袁知)¶
(泰於堂邑進明再拔信都統紀皆在三月舊紀破知泰拔信/都皆在六月按三月无乙酉乙酉四月二日也今從統紀)¶
五月魯炅衆潰走保南陽(𤣥宗實錄云炅𢹂百姓數/千人奔順陽川今從舊傳)¶
子儀光弼議曰賊倦矣可以出戰(河洛春秋以此爲光弼/語汾陽家傳作子儀語)¶
(蓋二人/共議耳)¶
壬午戰于嘉山大破史思明(實錄云六月壬午按長曆六/月癸未朔壬午五月二十九)¶
(日也汾陽家傳舊祿山傳亦云六月戰嘉山河洛春秋云/六月二十五日光弼破賊於嘉山今從實錄而改其月)¶
<pb:KR2b0008_SBCK_014-11a>¶
河北十餘郡降(河洛春秋云五月蔡希德從東都見祿山/祿山又與馬步二萬人至邢州取堯山招)¶
(慶射趙州東界効曲鼓鹿城間渡洿池水入無極至定州牛/介從幽州占歸擅幽易兼大同紇蠟共萬餘人帖思明思明)¶
(軍既壯共五萬餘人其中精騎萬人悉是司羅曵落河精於/馳突光弼以十五萬衆頓軍恒陽樵採往來人有難色召有)¶
(䇿者試之時趙州司戸參軍先臣亡父包處遂上書與光弼/曰思明用軍唯將勁悍觀其布措實謂無謀昔秦趙爭山先)¶
(居者勝豈不為勞逸勢倍髙下相懸今宜重出軍人有膂力/者五萬被甲兩重陌刀各二東有髙山甚大先令五千甲士)¶
(於山上設伏後出二千人山東取糧賊見必追之則奔山上/伏兵馬與一百面鼔應山上避賊百姓壯者亦與器械令隨)¶
(大軍老弱者令居險固守遥為聲援賊必圍山攻之城内出/五萬人擇將二人統之各領二萬一將於南面一將於城北)¶
(門出賊營悉在山東其軍夜出長去賊三十里行廣張左右/翼以天曉合圍其軍毎二十五為隊毎隊置旗兩口鼕鼕鼓)¶
(子一具圍落纔合則動鼓子賊必不測人之多少然於城東/門出軍一萬人布掌底陣山上亦擊鼓而下齊攻之必克勝)¶
(光弼尤然此計乃出朔方計會出人取糧賊果然來襲即奔/山上至六月二十五日依前計大破賊於嘉山陣斬首數萬)¶
(餘級生擒數千思明落馬步遁至夜柱折槍歸營希德中槍/索押衙劉旻斫斷而走生擒得旻至二十六日覆陣二十七)¶
<pb:KR2b0008_SBCK_014-11b>¶
(日有詔至恒陽云潼關失守駕幸劒南包/諝專欲歸功其父而它書皆無之今不取)¶
阿浩田乾眞小字也(祿山事迹作阿灋今/從唐曆統紀舊傳)¶
王思禮説哥舒翰誅楊國忠(𤣥宗實錄云或勸翰留兵/二萬守關悉以精鋭回誅)¶
(楊國忠此漢挫七國之計也公以為何如翰心許之未𤼵有/客泄其謀於國忠國忠大懼按翰若回兵誅國忠則正與祿)¶
(山無異思禮勸翰抗表言國忠罪猶不敢況敢舉兵乎事必/不然且翰雖心計它人安得知之正由翰按兵不進故國忠)¶
(及其黨疑懼恐翰回兵誅之其實翰無此心也若果欲誅國/忠則安肯慟哭出關乎幸蜀記云翰使王思禮至陜郡見賊)¶
(偽御史中丞無敵將軍平西大使崔乾祐令傳檄與祿山數/其干紀亂常背天逆理且曰若面&KR0350;而來束身歸死赦爾九)¶
(族罪爾一身如更屈彊王師遲疑未決大軍一鼔玉石俱焚/爾審思之悔無及矣按翰與乾祐方對壘相攻思禮軍中大)¶
(將豈可使齎罵祿山之檄詣/乾祐乎必無此理今不取)¶
六月翰斬杜乾運引兵出關(幸蜀記曰賊將崔乾祐於陜/郡西潜鋒蓄鋭卧鼔偃旗而)¶
(偵者奏云賊全無備上然之又曰𤣥宗久處太平不練軍事/既被國忠&KR0365;惑中使相繼督責於公不得已撫膺慟哭久之)¶
<pb:KR2b0008_SBCK_014-12a>¶
(乃引師出關國忠又令杜乾運領所募兵於馮翊境上潜備/哥舒公公曰今軍出關執十全矣更置乾運於側以為疑軍)¶
(人心憂疑即不俟見賊吾軍潰矣必當併之以除内憂遂令/衙前揔管叱萬進追軍誡之曰若不受追即便斬頭來乾運)¶
(果不肯赴進詐詞如欲叛哥舒切請見乾運遂喜遽見之與/語進忽抽佩刀曰奉處分取公頭乾運驚懼其左右悉新招)¶
(募者悉投仗散走進遂斬乾運携首至於軍門衆皆攝氣乃/統其軍赴關按翰若擅殺乾運而奪其軍則是已反也朝廷)¶
(安能趣之出關乎蓋奏乞以其軍𨽻潼關朝廷已許之翰召/乾運受處分或有所違拒因託軍灋以斬之耳凌准邠志云)¶
(郭子儀李光弼將進軍聞朝廷議出僮關圖復陜洛二公議/曰哥舒公老疾昏耄賊素知諸軍烏合不足以戰今祿山悉)¶
(鋭南馳宛洛賊之餘衆盡委思明我且破之便覆其巢質叛/徒之族取祿山之首其執必矣若潼關出師有戰必敗關城)¶
(不守京室有變天下之亂何可平之乃陳利害以聞且請固/關無出唐曆會偵人自陜至云崔乾祐所將衆不滿四千不)¶
(足圖也上大悦舊翰傳翰既斬乾運心不自安又素有風疾/至是頗甚軍中之務不復躬親委政於行軍司馬田良丘良)¶
(丘復不敢專斷教令不一頗無部伍其將王思/禮李承光又爭長不叶人無闘志今兼采之)¶
己丑遇賊庚寅會戰(肅宗實錄乙酉翰與乾祐會戰舊傳/四百次靈寶西原八日與賊交戰新)¶
<pb:KR2b0008_SBCK_014-12b>¶
(傳丙戌次靈寳西原庚寅與乾祐戰按翰軍既遇賊必不留/四日然後戰𤣥宗實錄丙戌翰出關己丑遇賊庚寅戰此近)¶
(是今從之幸/蜀記亦然)¶
崔乾祐以草車焚前驅(幸蜀記曰野中先有官草積/數十堆因風焚之今從舊傳)¶
楊國忠首唱幸蜀之策甲午移仗北内(幸蜀記上遣中/使曹仙領千人)¶
(擊鼓於春明門外又令燒閑廐草積煙熖燎天上將乗馬楊/國忠諫以爲當謹守宗祧不可輕動韋見素力爭以爲賊勢)¶
(逼近人心不固陛下不可不出避狄國忠暗與賊通其言不/可聽往返數四上乃從見素議加魏方進御史大夫充前路)¶
(知頓使按賊䧟潼關鑾輿將出人心已危豈有更擊鼓燒草/以驚之國忠久蓄幸蜀之謀見素乃其所引豈得上前有此)¶
(爭論此蓋宋臣欲歸功/見素事乃近誣今不取)¶
乙未上出延秋門(幸蜀記云丙申百官尚赴/朝此乙未日事宋臣誤也)¶
食時至望賢宫(唐曆至望賢頓御馬病上曰殺此馬拆行/宫舍木煑食之衆不忍食幸蜀記至望賢)¶
(宫行從皆飢上入宫憇於樹下拂然若有弃海内之意髙力/士覺之遂抱上足嗚咽開諭上乃止肅宗實錄楊國忠自入)¶
<pb:KR2b0008_SBCK_014-13a>¶
(市衣袖中盛餬餅獻上皇天寶亂離記六月十一日大駕幸/蜀至望賢宫官吏奔竄殆曛黒聞百姓有稍稍來者上親問)¶
(之卿家有飯否不擇精麤但且將來老幼於是競擔挈壺漿/雜之以麥子飯送至上前先給兵士六宫及皇孫已下咸以)¶
(手掬而食頃時又盡猶不能飽既乏器用又無釭燭從駕者/枕籍寢止長幼莫之分别頼月入戸庭上與六宫皇孫等差)¶
(異焉按上九日幸蜀温畬云/十一日非也餘則兼采之)¶
上意在入蜀韋諤請且至扶風(幸蜀記曰上意將幸西蜀/有中使常清奏曰國忠久)¶
(在劒南又諸將吏或有連謀慮逺防微須深詳議中官陳全/節奏曰太原城池固莫之比可以久處請幸北京中官郭希)¶
(奏曰朔方地近被帶山河鎭遏之雄莫之與比以臣愚見不/及朔方中使駱承休奏曰姑臧一郡甞霸五原秦隴河蘭皆)¶
(足徴取且巡隴右駐蹕涼州翦彼鯨鯢事將取易左右各陳/其意見者十餘輩髙力士在側而無言上顧之曰以卿之意)¶
(何道堪行力士曰太原雖固地與賊鄰本屬祿山人心難測/朔方近塞半是蕃戎不達朝章卒難教馭西涼懸逺沙漠蕭)¶
(條大駕順動人馬非少先無備擬必有闕供賊騎起來恐見/狼狽劔南雖窄土冨人繁表裏江山内外險固以臣所料蜀)¶
(道可行上然之即除韋諤御/史中丞充置頓使今從唐曆)¶
<pb:KR2b0008_SBCK_014-13b>¶
父老留太子建寧王倓李輔國勸之(舊宦者傳李靖忠啓/太子請留張良娣贊)¶
(成之按太子獨還宣慰百姓良娣不在旁何以得贊成留計/今不取天寶亂離記云大駕至歧州上取襃斜路幸蜀儲皇)¶
(取彭原路抵/靈武此誤也)¶
壬寅上至散關使潁王璬先行(肅宗實錄七月景寅上皇/入劒門幸普安郡命潁王)¶
(璬先入蜀今從𤣥宗實錄康駢劇談錄上至駱谷山登髙望/逺嗚咽流涕謂髙力士曰吾昔若取九齡語不到此命中使)¶
(往韶州祭之按𤣥宗入蜀不自駱谷康軿誤也舊張九齡傳/曰上皇在蜀思九齡之先覺下詔贈司徒仍遣就韶州致祭)¶
(案其詔乃德宗贈九齡司徒詔也張九/齡事迹云建中元年七月詔舊傳)¶
以周泌為河西彭元耀為隴右節度使(肅宗實錄即位之/日以泌為河西耀)¶
(為隴右節度使或者𤣥宗已命以二鎭二人至靈武/見肅宗又加新命乎唐曆作周泌今從𤣥宗實錄)¶
祿山遣孫孝哲將兵入長安(肅宗實錄祿山事迹惟載七/月丁夘己巳祿山害諸妃主)¶
(諸書皆无賊入長安之日惟亂離記云六月二十三日孫孝/哲等攻䧟長安害諸妃主皇孫七月一日祿山遣殿中御史)¶
<pb:KR2b0008_SBCK_014-14a>¶
(張通儒為西京留守此書多抵捂不足為據然以日月計之/賊以六月八日破潼關其入長安必在此月内矣新傳云賊)¶
(不謂天子能遽去駐兵潼關十日乃西行時已至扶風按𤣥/宗十六日至扶風縣十七日至扶風郡若賊駐潼關十日則)¶
(於時未能至長安也又云祿山使張通儒守東京田乾真為/京兆尹又云祿山未至長安士人皆逃入山谷羣不逞剽左)¶
(藏大&KR0313;庫百司帑藏竭乃火其餘祿山至怒乃大索三日按/舊傳通儒為西京留守徧檢諸書祿山自反後未甞至長安)¶
(新傳/誤也)¶
資治通鑑考異卷第十四¶
<pb:KR2b0008_SBCK_014-14b>¶
# SB1_0181-141.png
<pb:KR2b0008_SBCK_014-14b>¶
# SB1_0181-142.png

