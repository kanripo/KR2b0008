# -*- mode: mandoku-view -*-
#+TITLE: 資治通鑑考異
#+DATE: 2015-09-23 09:43:30
#+PROPERTY: JUAN 15
<pb:KR2b0008_SBCK_016-1a>¶
資治通鑑考異卷第十六¶
　司馬　光奉　勑編集¶
　　　唐紀八¶
上元二年正月壬子斬劉展(實録云乙卯平盧兵馬/使田神功生擒逆賊劉)¶
(展舊神功𫝊亦然/今從劉展亂紀)¶
平盧軍大掠江淮(劉展亂紀孫待封降以下事/在二月今因展敗終言之)¶
二月李光弼與史思明戰於邙山官軍大敗(實録/曰史)¶
(思明潜遣間諜反&KR0003;官軍曰洛中將士乆戍思歸士多不睦/魚朝恩以為然乃告光弼及僕固懷恩衞伯玉等曰可速出)¶
(軍以掃殘宼光弼等然之今從舊光弼𫝊實録曰/光弼懷恩敗績歩兵死者數萬今從舊思明𫝊)¶
三月甲午衞伯玉破史朝義(實録作甲子按長曆此/月丙戍朔下有戊戍當)¶
<pb:KR2b0008_SBCK_016-1b>¶
(作甲/午)¶
朝義殺思明(河洛春秋曰思明混諸嫡庶以少者為尊唯/愛所鍾即為継嗣欲殺朝義追朝淸為偽太)¶
(子左右泄之父子之𨻶自此始&KR0799;邠志曰三月思明乗勝欲/下陜城使朝義率銳卒北路先往已自宜陽引衆継之今從)¶
(實録/舊𫝊)¶
又殺朝清等(實録朝義旣殺思明宻遣使馳至范陽殺偽/太子朝英及偽皇后辛氏并不附己者數十)¶
(人偽范陽留守張通儒知有變遂引兵戰於城中數日戰不/利死者數千人通儒被斬於亂兵中薊門紀亂曰思明旣王)¶
(有數十州之地年餘朝興遂為皇太子朝興辛氏之長男特/為思明所愛嗜酒好色兇獷頑戾招集幽薊惡少與其年齒)¶
(相𩔖者百人為左右皆彎弓利劒飾以丹雘珠玉帶佩印雕/鏤金銀控&KR0076;揮刃常如見敵以南行大將子弟統之毎與其)¶
(黨飲宴酒酣爇燎其&KR0161;髪或以銅彈丸擊之以頥顙為的血/流至地無楚痛之色則賞巵酒少似頻蹙乃鞭之從脛至踵)¶
(或至數千困絶將殞方捨之&KR0049;稍愈復鞭之有杖六七千不/死者姬妾皆思明所掠良家子有不偁命則殺之亦有以湯)¶
(鑊死者旣火盛湯沸令壯士抱而投之&KR0004;宛轉呌呼湏&KR0119;骨/肉糜爛旁人皆毛䜿股慄朝興笑臨而觀之以所策毬杖於)¶
<pb:KR2b0008_SBCK_016-2a>¶
(鑊中撞擊顔色自&KR0002;上元二年三月甲寅使使告捷云王師/敗績于洛北斬首萬餘級勒其六宫及朝興備車馬為赴洛)¶
(之計賊庭之黨相慶踊躍呌喚聲振天地十餘日又宦者二/人𫝊思明偽敕云兵陜虢以朝興為周京留守仍勒馳驛速)¶
(發并辛氏已下續行朝興大喜其宦者朝義偽遣之人莫知/也時朝義已殺思明僣位潜勒偽左散&KR0016;常侍張通儒戸部)¶
(尚書康孝忠與朝興衙將髙鞫仁髙如震等謀誅朝興其日/朝興速召工匠與其母妻造寶鈿鞍勒搜索庫藏修乗&KR0016;之)¶
(具并命左右各備行裝唯數十人侍衞思明留駿馬百餘匹/在其廐中朝興出入馳驟每日則於桑乾河飲之通儒將入)¶
(潜今康孝忠從數十人持兵詣飲處馳取其馬閉於城南毗/沙門神之院通儒與鞫仁領歩兵十餘人入其日華門偽皇)¶
(城留守劉象昌逢之驚問其故通儒顧左右斬之俄而朝興/腹心衞鳴鶴又問亦斬之子城擾亂朝興惶怖猶能擐甲持)¶
(兵與親信二三十人出拒奔走於廐中取馬馬盡矣唯病馬/一匹朝興乗而䇿之不前遂步戰通儒立白旗招朝興之黨)¶
(降者捨罪復官爵惡少等雖沐朝興之錫賚亦怨其無道鞭/捶降者太半朝興猶從十餘人接戰弓矢所發無不中者中)¶
(者皆應&KR0076;没羽通儒軍披靡所傷者數十百人退出子城外/人不知甲兵之故皆惶恐潜匿通儒於城門拒戰良乆日已)¶
(云暮朝興衆寡不敵走匿城上之逍遥樓遂失其所通儒兵/入禁中劫掠金帛思明朝興妻衣服皆盡夜半蕃將曹閔之)¶
<pb:KR2b0008_SBCK_016-2b>¶
(於樓上擒𫉬之朝興曰我兄弟六七人朝興一身斬之何益/髙如雲對曰以殿下殘酷人各有怨心朝興曰乞放此一度)¶
(後更不敢執者皆笑又謂閔之曰此𦝫帶三十兩黃金新造/謹奉將軍閔之曰殿下但死𦝫帶閔之自解取左右益笑縊)¶
(以弓&KR0076;断其首函送洛陽偽侍中向閏客特受思明委託朝/興亦甚敬憚至是惶怖走入私弟不自安匍匐待罪通儒領)¶
(之勒馳驛赴洛通儒收朝興黨與悉誅之思明驍將辛萬年/特有寵於朝興又與鞫仁如震等友善為兄弟當誅朝興之)¶
(黨也通儒有意於萬年及令行刑遂忘之至是敕鞫仁如震/斬萬年首送鞫仁置酒與萬年同飲謂曰張尚書令殺弟故)¶
(相報萬年稽苜但乞快死鞫仁抗声曰只可兄弟謀取通儒/終不肯殺弟於是如震萬年領其部曲百餘人入子城斬通)¶
(儒於子城南廊下城中擾亂又殺其素不快者軍將數人共/推偽中書令阿史那承慶為留守函通儒等首使萬年送洛)¶
(陽誣其欲以薊城歸順朝義聞之使使令向閏客所在&KR0077;廻/為留守鞫仁如震等各從數百人&KR0013;甲廵城城中人心弥懼)¶
(承慶為留守一兩日又不自安遞相疑阻於是領蕃兵數十/&KR0016;出子城至如震宅門立令屈將軍暫要相見如震不虞有)¶
(難馳至馬前承慶斬之應聲而殞承慶入東軍與偽尚書康/孝忠招集蕃羯鞫仁聞如震遇害驚而且怒統麾下軍討之)¶
(相逢於宴設樓下接戰自午至酉鞫仁兵皆城旁少年驍勇/勁捷馳射如飛承慶兵雖多不敵大敗殺傷甚衆積尸成立)¶
<pb:KR2b0008_SBCK_016-3a>¶
(承慶孝忠出城收散卒東保潞縣又南掠屬縣野營月餘徑/詣洛陽自陳其事城中蕃軍家口盡踰城相継而去鞫仁令)¶
(城中殺胡者皆重賞於是羯胡俱殪小兒皆擲於空中以戈/承之髙鼻𩔖胡而濫死者甚衆時鞫仁在城中最尊使使奏)¶
(朝義以承慶等反向閏客行至貝州承朝義命廻將至衆官/迎之鞫仁嚴兵不出閏客甚懼戒其子弟從者無帶軍器從)¶
(數人而入鞫仁待之於日華門閏客望見下馬執手相慰鞫/仁亦抗禮還營閏客但專守子城端坐餘不敢輒有所問奏)¶
(承慶等使廻朝義以鞫仁為燕京都知兵馬使五月甲戍朝/義以僞太常卿李懐仙為御史大大范陽節度使燕州頗有)¶
(兵田故委腹心鞫仁聞之意不快也無何懐仙至從羸馬數/千自薊城南門入鞫仁不出迎之於日華門懐仙至卑身過)¶
(禮立談約為兄弟結盟相固期同保燕&KR0022;以奬其主鞫仁意/小解懐仙以薊縣為節度院雖任節制鞫仁兵五千餘人皆)¶
(不受命十數日懐仙待之彌厚毎衙皆降階交接鞫仁亦不/為之屈旣而懐仙命饗軍士中宴鞫仁疑有變兵皆驚走還)¶
(營&KR0013;甲懐仙憂懼無計遂囚其衙將朱希彩責以驚軍中之/罪其夜鞫仁將襲懐仙遇大雨持疑未決徹明遂止單&KR0016;至)¶
(莭度門懐仙已潜備壯士待之鞫仁趍入懐仙亦不攺常禮/與坐良乆乃問驚軍之罪門已関顧左右拉殺之立捨希彩)¶
(自暮春至夏中兩月閒城中相攻殺凡四五死者數千戰闘/皆在坊市閭巷閭但兩敵相向不入人家剽劫一物蓋家家)¶
<pb:KR2b0008_SBCK_016-3b>¶
(自有軍人之故又百姓至於婦人小童皆閑習弓矢以此無/虞六月丙申宣思明遺誥發喪將相百寮縞素哭於其聽政)¶
(樓前卑㓜相視而笑笑聲與哭聲參半焉朝義又追向閏客/赴洛陽加懐仙燕京留守河洛春秋&KR0004;朝義令人以書與向)¶
(貢并阿史那王殺朝清朝淸旣受父命常有君臨之心惟以/毬獵為務車下勇敢之士僅三千人毎日敎習然其殘酷頗)¶
(有父風而加婬亂幽州士庶無不吁嗟向貢髙乆仁等旣見/諸將之書又聞思明已死因&KR0003;朝淸曰昨有宻旨令大王主)¶
(器承祧其事尤重今敵國猶在上人未還儻更移恩於人誠/恐日貽窘迫朝清然之是日顧左右各令辭訣便自飾裝髙)¶
(乆仁髙如震等及其無備率壯士數百人潜入子城門阿史/那王向貢等共率三百人継至朝清時在卧内僕妾侍側忽)¶
(聞兵士問是何人門人曰三軍叛乃擐甲登樓責譲向貢等/髙如震乃於樓下佯戰朝清自援弓射之凡斃數人阿史那)¶
(軍佯北朝清下樓向貢等令人擒殺之向貢攝知軍事經四/十日阿史那又殺向貢阿史那自稱長史三日後斬髙乆仁)¶
(以其首梟之殺朝清故也髙如震還固守與阿史那相持城/中分兩軍經五日以燕州街為界各自禦備遞相捉搦不得)¶
(往來阿史那從經略軍領諸蕃部落及漢兵三萬人至宴設/樓前與如震㑹戰如震不利乃使輕兵二千人於子城東出)¶
(直至經略軍南街腹背而擊之并招漢軍萬餘人阿史那軍/敗走於武淸縣界野營後朝義使招之盡歸東都應是胡面)¶
<pb:KR2b0008_SBCK_016-4a>¶
(不擇少長盡誅之於是朝義偽授李懐仙幽州節度髙如震/旅拒之中承阿史那遁逸之後野行草次人各持兵糗糧蒭)¶
(茭非戮不應朝義令兵士悉為商賈白衣先行至幽州盡&KR0013;/捉為圍練懐仙方自統五千餘&KR0016;直宼薊門髙如震將欲出)¶
(師以抗其命慮其卒叛因出迎之懐仙實内圖之且外示寛/宥大行誘募咸捨厥&KR0317;於是士衆帖然競皆欣戴乃大賞設)¶
(經三日因衆前&KR0077;乃斬髙如震幽州遂平舊𫝊亦云朝義令/人殺偽太子朝英新傳作朝淸今從河洛春秋及新傳餘從)¶
(薊門/紀亂)¶
五月李光弼為河南副元帥都統河南等八道(實/録)¶
(舊紀皆云光弼都統河南淮南山南東江東五道唐曆㑹要/為河南淮南東西山南東荆南五道劉展亂紀又有江西浙)¶
(東浙西凡八道按𡊮晁亂浙東光弼討/平之則是浙東亦其統内也今從之)¶
十月崔圓署李藏用楚州剌史(劉展亂紀曰初劉展/旣平諸將爭功疇賞)¶
(未及李藏用崔圓乃署藏用為楚州刺史領二城而居盱/眙按實録七月藏用已除浙西節度副使蓋恩命未到耳)¶
建丑月祀圓丘太一壇(實録建子月戊戍冬至其日祀/昊天上帝己亥詔以來月一日)¶
<pb:KR2b0008_SBCK_016-4b>¶
<pb:KR2b0008_SBCK_016-4b>¶
(后是日俱為輔國所害舊肅宗紀丁卯宣遺詔是日上崩代/宗紀乙丑皇后矯詔召太子輔國元振衞從太子入飛龍廐)¶
(以俟變是夕勒兵於三殿收係及朱光輝馬英俊等丁卯肅/宗崩新本紀丙寅閑廐使李輔國飛龍廐副使程元振遷皇)¶
(后于别殿殺越王係兖王僴是夜皇帝崩代宗録唐曆統紀/係傳皆以叚&KR0106;俊為馬英俊按張后以乙丑日召太子迨夜)¶
(不至則必知有變矣輔國等安能待至來夜然後勒兵收係/等乎蓋收係等在乙丑之夜也今從代宗實録舊代宗紀新)¶
(舊傳皆云兖王僴寳應元年薨而代宗實録羣臣議係/僴之罪云二王同惡共扇姦謀蓋僴亦預謀也今從之)¶
五月庚辰郭子儀收王元振及其同謀四十人皆¶
殺之(實録曰子儀至軍撫循士衆潜問罪人得害國貞者/王元禮等四十人為首者斬餘並決殺邠志曰七月)¶
(郭公到朔方行營舊傳曰三月子儀辭赴鎮汾陽家傳曰建/辰月十一日發上都二十七日至絳州五月二日斬元振等)¶
(三十人今元振名從諸書/月日從家傳人數從實録)¶
尚衡殷仲卿相攻於兖鄆(衡上元元年為淄青節度使/此年五月田神功自淄青移)¶
(兖鄆六月衡自賔客為常侍七月仲卿自左羽林大將軍為/光禄卿而得相攻於兖鄆者蓋衡猶未離淄青仲卿亦在彼)¶
<pb:KR2b0008_SBCK_016-5a>¶
(雖有新除官皆/未肯入朝也)¶
田神功等憚李光弼威名(舊傳曰朝義乗北邙之勝宼/申光等十三州自領精&KR0016;圍)¶
(李岑於宋州將士皆懼請南保&KR0045;州光弼徑赴徐州以鎮之/遺田神功擊敗之又曰&KR0004;光弼將赴臨淮在道昇疾而行監)¶
(軍使以𡊮晁方擾江淮光弼兵少請保潤州以避其鋒光弼/不從徑往泗州光弼未至河南也田神功平劉展後逗留於)¶
(楊府尚衡殷仲卿相攻於兖鄆來瑱旅拒於㐮陽及光弼輕/&KR0016;至徐州史朝義退走田神功遽歸河南尚衡殷仲卿來瑱)¶
(皆懼其威名相継赴闗按光弼旣使田神功擊敗朝義則是/神功已還也實録今年八月𡊮晁始䧟台州借使當時已擾)¶
(江淮則自泗州往潤州不得/謂之避其鋒也今從新傳)¶
六月罷李輔國中書令(舊傳輔國欲入中書作謝表閽/吏止之曰尚父罷相不應復入)¶
(此門輔國氣憤而言曰老奴死罪事郎君不了請歸地下事/先帝上猶優詔荅之按此乃對上之語非對閽吏之語也今)¶
(從唐/紀)¶
來瑱擒裴茙(舊茙𫝊曰瑱設具於江津以俟之茙&KR0004;聲/言假道入朝及見瑱即云奉代且欲視事)¶
<pb:KR2b0008_SBCK_016-5b>¶
(瑱報曰瑱已奉恩命復任此茙惶惑喻其麾下曰此言必妄/遂引射瑱軍因與瑱兵交戰茙軍大敗按瑱&KR0002;設具相見則)¶
(茂豈得遽射瑱軍/而交戰今從瑱傳)¶
八月𡊮晁攺元寶勝(柳璨正閏位曆宋庠紀年通/譜皆攺元昇國今從新書)¶
裴冕貶施州刺史(代宗實録祕書監韓頴中書舎人劉/烜善&KR0049;星曆乾元中待詔翰林頗承)¶
(恩顧又與李輔國昵狎時上軫憂山陵廣詢十兆頴等不能/精慎妄有否臧因是得罪配流嶺南旣行賜死于路初冕為)¶
(僕射數論時政遂兼御史大夫充山陵使以李輔國權重有/恩乃奏輔國所親信劉烜為判官潜結輔國烜得罪乃連坐)¶
(焉今從舊/程元振傳)¶
十月盜竊李輔國之首(舊傳曰盗殺李輔國携首臂而/去統紀曰輔國悖於明皇上在)¶
(東宫聞而頗怒及踐阼輔國又立功難於顯戮宻令人刺之/断其首棄之溷中又断右臂馳祭秦陵中外莫測後杭州刺)¶
(史杜濟話於人曰甞識一武人為牙/門將曰某即害尚父者今從舊傳)¶
回紇鞭魏琚韋少華等遣雍王适歸營(代宗實録/曰雍王恭)¶
<pb:KR2b0008_SBCK_016-6a>¶
(行詔命辭色不屈虜亦不敢失禮時人難之時官軍合圍將/誅無禮王以東略之故止之又曰㑹中數万人駭愕失色雍)¶
(王正色叱之可汗遂退建中實録曰上堅/立不屈此蓋史官虚美耳今從舊回紇傳)¶
雍王留陜州(代宗實録戊辰元帥雍王帥僕固懐恩等諸/軍及回紇兵馬進發陜州東討留英又朝恩)¶
(為後殿是日又詔河東道節度使自/澤州路入今從唐曆及舊朝義傳)¶
十一月薛嵩以四州張忠志以五州降(舊懐恩傳曰/嵩以相衞洺)¶
(邢趙州降于李抱玉李寳臣以深&KR0106;定易四州降于雲京代/宗實録曰張忠志以趙定深&KR0106;易五州歸順又曰史思明授)¶
(忠志&KR0106;趙節度使/今從舊王武俊傳)¶
僕固瑒敗賊于下博史朝義奔莫州(河洛春秋曰朝/義戰敗走歸范)¶
(陽途經衡水僕固瑒領蕃漢兵一十五萬趂及朝義接戰敗/之是夏涉秋苦雨陂湖流注河東兵馬使李竭誠成德軍將)¶
(李令崇咸統精兵亦革面來王競為掎角其漳河及諸津渡/船悉是虜𫉬朝義遣人致命竟不應續令散雇舟船並皆掠)¶
(盡四路俱絶諸將或請戰或請降朝義不恱田承嗣上䟽與/朝義曰臣聞兵𫝑兩均成敗由將衆寡不敵全㓕在權昔劉)¶
<pb:KR2b0008_SBCK_016-6b>¶
(主敗於白帝曹公破於赤壁陸遜黃盂皆以&KR0517;道取之今部/統之師皆自疲頓主客勢倍勞逸力殊&KR0002;驅而令戰未見其)¶
(利請用車五十乗於古夏康王城北作三箇車營車上皆設/棚排倒戈為禦每車甲士二人持兵而伏隨軍子丈羅於帳)¶
(中毎營輜重分列其次營後選二萬人布偃月陣凡敵衆我/寡則設此陣左右有險亦設此陣左右竒軍亦設此陣各令)¶
(猛將主之左者東南行右者西南行令去車營十里餘營前/選精卒五千人鴈行陳使之接戰不勝則退於偃月陣後前)¶
(軍旣&KR0077;敵必至車營愛其珍玩必將攻取𠊱其兵縱陣勢匕/分然後桴鼔齊鳴前後俱至𧴀虎奮踊鹵楯爭先左軍足行)¶
(右軍東邁皆取古城之南令首尾相屬伏兵之發料敵必驚/後軍之來自然断絶前後旣不相救中軍又遇精兵服色相)¶
(亂不敗何待令文景義主左軍逹于義感主右軍足下自主/中軍&KR0002;其不捷老臣請以弱卒五千為足下吞之朝義覽䟽)¶
(大恱因用其計官軍敗績喪師三千餘級僕固瑒大振退師/數十里由是朝義得逹莫州朝義旣敗官軍威聲復振凡忻)¶
(追集人莫已違鳩集舟航并連牌㭖先濟輜重兼及老弱方/以軍南行&KR0002;有攻擊僕固瑒令吏士各顧所部以抗其鋒朝)¶
(義乃整師徒一時北濟僕固瑒亦/連船艦宵濟趨之今從舊懐恩傳)¶
代宗廣德元年正月甲辰朝義首至京師(河洛春/秋曰朝)¶
<pb:KR2b0008_SBCK_016-7a>¶
(義東投廣陽郡不受北取潞縣漁陽擬投兩蕃至榆関李懐/仙使使招迥却至漁陽過從潞縣至幽州城東阿婆門外於)¶
(巫閭神廟中兄弟同&KR0013;絞縊而死乃授首與駱奉仙經一日/諸軍方知㱕莫州城下舊僕固懐恩傳曰寳應二年三月朝)¶
(義至平州石城縣温泉柵窮蹙走入長林自縊懐仙使妻弟/徐有濟傳其首以献史朝義傳二年正月李懐仙於莫州生)¶
(擒之送&KR0323;來降梟首至闕下實録寳應元年十一月己亥僕/固懐恩上言幽州平河北州縣盡平史朝義為亂兵所戮傳)¶
(首上都舊紀寶應二年十月河北州郡悉平李懐仙以幽州/降田承嗣以魏州降沈旣濟建中實録二年正月賊將李懐)¶
(仙擒朝義以降山東平唐曆正月甲辰李懐仙擒史朝義梟/首献至闕下盡以所管來降年代記寶應元年十二月己亥)¶
(僕固懐恩上言史朝義為亂兵所殺傳首上都二年正月甲/申朝義梟首至闕新紀廣德元年正月甲申朝義自殺其將)¶
(李懐仙以幽州降按諸軍圍朝義於莫州已在去年十一月/末而河洛春秋云圍城四十日懐恩舊傳亦云攻守月餘日)¶
(然則朝義之死必在今年正月明矣諸書皆云朝義此年正/月&KR0013;殺而實録在元年十一月舊紀因之又脫十一月字懷)¶
(恩傳誤以正月為三月甲申正月十日甲辰三十日也新本/紀蓋據年代記但年代記元年冬十一月己亥朝義死亦与)¶
(實録同&KR0002;正月&KR0013;殺不應十日首級已至長安疑田申自殺/甲辰𫝊首至闕新紀止用年代記甲申至闕為自殺日未知)¶
<pb:KR2b0008_SBCK_016-7b>¶
(何所據今從唐曆以/甲辰傳首至京師)¶
七月張維嶽等屯沁州(邠志作張如岳/今從實録唐曆)¶
八月駱奉仙奏僕固懷恩謀反(實録癸未懐恩旋師/次于汾州逗留不進)¶
(監軍使駱奉仙以聞上以功髙不之罪優詔慰勞之又曰懐/恩頓軍汾上監軍使駱奉仙因公宴言有所指懐恩已萌二)¶
(心肆口酬對奉仙不告而出乗傳上聞上以功髙容之叱奉/仙出待懐恩如舊懐恩憚奉仙益不自安邠志曰寳應二年)¶
(河朔旣平詔太原節度辛雲京及僕固懐恩各以其軍送回/紇還蕃旣岀晉關辛公率其輕兵先入太原懐恩怱其不告)¶
(曰辛君有虞於我也回紇至辛公館于城外致牛酒以犒之/懐恩欲因回紇規其城壁隂導回紇請&KR0026;佛寺辛公許之旣)¶
(入城見羅兵於諸街蕃人大/驚辟易而去今從舊懐恩傳)¶
十月髙暉降吐蕃(汾陽家傳八月吐蕃次涇寜州遣感/激軍使髙暉禦之戰敗執暉九月至)¶
(便橋實録十月庚午吐蕃宼涇州辛未犯奉天武功按今涇/州東去邠州三程邠州南去奉天二程不應庚午宼邠州辛)¶
(未已至奉天蓋史官據奏到日書之耳叚公家𫝊九月二十/日吐蕃宼涇原節度使髙暉降之十一月一日䧟邠州節度)¶
<pb:KR2b0008_SBCK_016-8a>¶
(使張藴𤦺弃城遁舊本紀九月己丑吐蕃宼涇州刺史髙暉/以城降因為吐蕃鄉導十月辛未犯京畿新本紀九月乙丑)¶
(涇州刺史髙暉叛附于吐蕃十月庚午吐蕃䧟邠/州辛未宼奉天武功今月從實録而不取其日)¶
庚寅吐蕃悉衆遁去(舊吐蕃𫝊曰子儀帥部曲數百人/及其妻子僕從南入牛心谷駞馬)¶
(車牛數百兩子儀遟留未知所適行軍判官中書舎人王延/昌監察御史李萼謂子儀曰令公身為元帥主上蒙塵于外)¶
(令吐蕃之𫝑日逼豈可懐安于谷中何不南趍商州漸赴行/在子儀遽從之延昌曰吐蕃知令公南行必分兵來逼&KR0002;當)¶
(大路事即危矣不如取玉山路而去出其不意子儀又從之/子儀之隊千餘人山路朿隘連延百餘里人不得馳延昌与)¶
(萼恐狹徑&KR0013;追前後不相救至倒廻口遂与子儀别行踰絶/澗登七盤趍于商州先是六軍將張知節與麾下數百人自)¶
(京城奔于商州大掠避難朝官士庶及居人資財鞍馬已有/日矣延昌與萼旣至&KR0003;知節曰將軍身掌禁兵軍敗而不赴)¶
(行在又恣其下虜掠何所㷌乎今郭令公元帥也已欲至洛/南將軍&KR0002;整頓士卒喻以禍福請令公來撫之圖收長安此)¶
(則將軍非常之功也知節大挩其時諸軍將臧希譲髙昇彭/体盈李推詵等數人各有部曲家兵數十&KR0016;相次而至又從)¶
(其計皆相率爲軍約不侵暴延昌留于軍中主約蕚以數&KR0016;/往迎子儀去洛南十餘里及之遂与子儀廻至商州諸將大)¶
<pb:KR2b0008_SBCK_016-8b>¶
(喜皆遵其約束吐蕃將入京師也前光禄卿殷仲卿逃難而/出至藍田紏合敗兵及諸驍勇願從者百餘人南保藍田以)¶
(拒吐蕃其衆漸振至于千人子儀旣至商州募人往探賊勢/羽林將軍長孫全緒請行全緒至韓公堆仲卿得官軍其勢)¶
(益壯遂相為表裏仲卿二百餘&KR0016;逰弈直渡滻水吐蕃懼問/百姓百姓皆紿之曰郭令公大軍不知其數賊以爲也遂抽)¶
(軍而還汾陽家傳曰公以三十&KR0016;循御宿川略山而東公西/望國門涕不自勝謂延昌曰為舎人計何以復國延昌戯殺)¶
(不能對公謂曰料諸將散卒必逃商於&KR0002;速行收合散卒兼/武關兵數日之内&KR0077;出藍田設疑兵為斾屯於韓公堆吐蕃)¶
(必懼我而退乃相與速驅之過藍田公與延昌議曰散兵至/商州必宫吏不守則兵亂而人潰使延昌間道中宿至商州)¶
(果如所議延昌以公之言廵/撫之亂乃止潰乃復今從之)¶
李日越殺髙暉(新魚朝恩𫝊曰朝恩遣劉/德信討斬之今從實録)¶
郭子儀斬王甫(實録曰有武將王甫等誘長安惡少數/百人集六街鼔於朱雀街大鼔之吐蕃)¶
(聞之震懾乗夜而遁汾陽家𫝊曰射生將王撫猛而多力自/補御史大夫領五百&KR0016;二千歩卒兼&KR0024;官屬以謀作亂甲午)¶
(公發商州冬十一月壬寅公次滻水之右王撫知公之來也/於城中堅列行陣戈矛&KR0002;林指揮其間按甲不出人勸公必)¶
<pb:KR2b0008_SBCK_016-9a>¶
(不可入公以三十&KR0016;徐進曽不少懼令傳呼王撫撫應聲伏/烏合之徒一時而潰邠志曰郭公屯商州十二月一日率諸)¶
(軍五萬餘人出藍田去城百里而軍城中相傳言大軍將至/西戎懼焉三日馬家小兒張小君李酒盞射生官王甫等五)¶
(百餘人夜半聚六街鼔入于子城雷擊天門街中仍分其衆/建旗諸門吐蕃以為大軍夜至相率遁去小君使報郭公七)¶
(日郭公全師入于京師繫小君酒盞王甫等責之曰吾軍未/至汝設詐以畏吐蕃吐蕃知之怒汝焚𤑔宫闕從容而去豈)¶
(不由汝乎命斬之遂以破賊收城聞舊子儀傳曰全緒遣禁/軍舊將王甫入長安隂結豪俠為内應一日齊擊鼓於朱雀)¶
(街蕃軍惶駭而去又曰射生將王撫自署為京兆尹聚兵二/千人擾亂京城子儀召撫殺之詔子儀懽京城留守吐蕃傳)¶
(曰吐蕃餘衆尚在城軍將王撫及御史大夫王仲昇頓兵自/苑中入椎鼔大呼仲卿之兵又入城吐蕃皆奔走&KR0002;如邠志)¶
(所言是子儀殺撫而攘其功計子儀必不為也子儀勲業今/古推髙凌凖作書多攻其短疑有宿嫌不可盡信今從汾陽)¶
(家傳及子/儀舊傳)¶
十二月程元振私入長安京兆擒之以聞(實録如此/仍云將圖)¶
(進取舊傳元振服縗麻於車中入京城以規任用與御/史大夫王仲昇飲酒為御史所彈今從實録參以舊傳)¶
<pb:KR2b0008_SBCK_016-9b>¶
二年正月合劒南東西川為一道以嚴武為節度¶
使(舊傳武為京兆少尹以史思明阻兵不之官出為綿州刺/史遷東川節度使上皇誥兩川合為一道拜武劒南節度)¶
(使新傳武為少尹坐房琯貶巴州乆之遷東川餘同舊傳按/思明阻兵河洛京兆少尹何妨之官此年始合東西川為一)¶
(道豈上皇誥所/合新舊傳皆誤)¶
二月焦暉白玉攻僕固瑒殺之張維嶽殺焦暉白¶
玉而竊其功(份陽家傳曰開府盧昴公先使汾州慰諭及/還惡不比於己者好賂於己者公捶殺之邠)¶
(志曰郭公使牙官盧諒之軍如岳貶諒使信其言郭公以如/岳殺瑒聞詔優之諸將云云郭公乃理諒罪棒殺之今參取)¶
(二書昴職/名從邠志)¶
戊寅郭子儀如汾州(實録廣德元年十二月丁酉僕固/瑒為帳下張維嶽所殺以其衆歸)¶
(郭子儀懐恩聞之弃營脫身遁走北蕃按朔方兵所以不附/僕固氏者以子儀爲之帥也縱不在子儀領朔方節度使之)¶
(後亦當在領河東副元帥之後也而實録二年正月丁卯子/儀為朔方節度使汾陽家傳二年正月子儀充河東副元帥)¶
<pb:KR2b0008_SBCK_016-10a>¶
(河中節度使癸亥代宗三殿宴送二十六日發上都二月至/河中兼朔方節度大使戊寅往汾州甲申還至河中邠志二)¶
(年正月二十日詔郭公加河中節度河東副元帥二十九日/加朔方節度二月僕固瑒率軍攻榆次逾旬不抜云云然則)¶
(瑒死決不在去年十二月/今因子儀如汾州并言之)¶
八月僕固懷恩引回紇吐蕃十萬衆入宼(舊子儀/傳云數)¶
(十萬衆懐恩傳云誘吐蕃十萬/衆按汾陽家傳實不過十萬)¶
河中節度副使崔㝢(五月已罷河中節度今猶/有副使者蓋言其前官也)¶
九月白孝德敗吐蕃于宜禄(實録癸巳孝德敗吐蕃/一千餘衆於宜禄生擒)¶
(蕃將數人按汾陽家傳二十六日賊先軍次宜禄然/則前八日孝德豈得已敗吐蕃於宜禄乎實録誤)¶
十月懷恩引回紇吐蕃至邠州白孝德郭晞閉門¶
拒守(汾陽家傳晞屢破吐蕃今從實録舊子儀傳曰虜宼/邠州子儀在涇陽子儀令長男朔方兵馬使曜率師)¶
(拒之與白孝德閉城拒守按實録及晞𫝊/皆云晞拒懷恩破之子儀傳云曜誤也)¶
<pb:KR2b0008_SBCK_016-10b>¶
虜攻邠州不克涉涇而遁(實録十月辛未夜郭晞遣/馬步三千人於邠州西斬)¶
(賊營殺千餘人生擒八十三人俘大將四人十一月乙未懐/恩及吐蕃等自潰京師解嚴汾陽家傳曰十月七日公誓師)¶
(曰明日有宼爾其備之及夜出兵數萬陣于西門之外廣布/旗幟如十萬軍未曙懐恩吐蕃回紇吐渾等已陣于乾陵北)¶
(辰二十里懐恩等初謂無備欲襲之旣見陣兩蕃大駭不敢/戰而懐恩頃為公所馭懾公之威又遁初軍中偶語夜中出)¶
(兵與&KR0017;闍耳及未曙㓂已至矣軍中所以服公之先知也賊/至于邠州營于北原十三日攻其東門不剋十四日横陣于)¶
(南原請戰晞等與之連戰大破之追奔數十里二十一日涉/涇而還邠志懐恩宼邠涇十七日衆渡涇水郭晞率衆禦之)¶
(戰于邠郛我師敗績懐恩覆其陣泣曰此等昔為我兒我教/其射反為他人致死於我惜哉明日引軍南出舊郭晞傳曰)¶
(懐恩誘虜再宼邠州陣于涇北晞乗其半濟而擊之大破獯/虜斬首五千級連戰皆捷吐蕃傳曰郭鋒於邠州西三十里)¶
(令精&KR0016;斫懐恩營破五千衆斬首千餘級生擒八十五人降/其人將四人諸書載邠寧戰守勝敗事各不同今從汾陽家)¶
(傳以實/録參之)¶
十一月叚秀實殺暴卒(此出柳宗元叚太尉逸事狀/叚公家傳曰廣德二年正月)¶
<pb:KR2b0008_SBCK_016-11a>¶
(白孝德授邠寧節度使七月大軍西還頗有俘掠又以邠土/經宼未暇耕耘乃謀頓軍奉天取給畿内時倉廩匱竭吏人)¶
(潜竄軍士公行發掘兼施捶訊閭里怨苦逺近彰聞孝德知/之力不能制公戯謂賔朋曰&KR0002;使余為軍&KR0049;不令至是行軍)¶
(司馬王稷以其言啓於白孝德即日以公為都虞候兼權知/奉天縣事浹旬而軍不犯禁逾月而路不拾遺永㤗元年孝)¶
(德奉詔歸邠州表公進封張掖郡王北庭行軍邠寧都虞&KR0049;/據實録時晞官為左常侍宗元云尚書誤也又按實録廣德)¶
(三年十月吐蕃宼邠州孝德晞閉城拒守汾陽家傳其年九/月公使陳回光與孝德議邊事於汾州則孝德不以永泰元)¶
(年始歸邠州陳翃誤也逸事狀又云先是太尉在涇州為營/田官涇大將焦令諶取人田自占數十頃給與農曰且熟歸)¶
(我半是歳大旱野無草農以告諶曰我知入數而已不知旱/也督責益急且飢死無以償即告太尉太尉判狀辭甚巽使)¶
(人求諭諶諶盛怒召農者曰我畏叚某耶何敢言我取判鋪/皆上以大杖擊二十垂死輿來庭中太尉大泣曰乃我困汝)¶
(即自取水洗去血裂裳衣瘡手注善藥旦夕自哺農者然後/食取&KR0016;馬賣市榖代賞使勿知淮西寓軍帥尹少榮剛直士)¶
(也入見諶大罵曰汝誠人耶涇州野如赭人且飢死而必得/榖又用大杖擊無罪者叚公仁信大人也而汝不知敬今叚)¶
(公唯一馬賤賣市穀入汝又取不恥凡為人傲天災犯大人/擊無罪者又取仁者穀使主人出無馬汝將何以視天地尚)¶
<pb:KR2b0008_SBCK_016-11b>¶
(不愧奴𨽻耶諶雖暴抗然聞言則大愧流汗不能食曰吾終/不可以見叚公一夕自恨死按叚公别傳大曆八年焦令諶)¶
(猶存蓋宗元得於傳/聞其實令諶不死也)¶
資治通鑑考異卷第十六¶
<pb:KR2b0008_SBCK_016-12a>¶

