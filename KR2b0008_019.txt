# -*- mode: mandoku-view -*-
#+TITLE: 資治通鑑考異
#+DATE: 2015-09-23 09:43:30
#+PROPERTY: JUAN 18
<pb:KR2b0008_SBCK_019-1a>¶
資治通鑑考異卷第十九¶
　　　　　臣司馬　光奉　勑編集¶
　　　唐紀十一¶
貞元三年三月吐蕃使論頰熱(邠志作論莽/熱今從實録)¶
四月遣渾瑊盟於清水(實録丙寅崔幹至自鳴沙傳尚/結賛言盟㑹之期及定界之所)¶
(唯命是聽君歸奏决定當以鹽夏相還又云淸水之㑹同盟/者少是以和好輕慢不成今蕃相及元帥已下凡二十一人)¶
(赴盟靈州節度使杜希全禀性和善外境所知請令主此盟/㑹涇原節度使李觀亦請同主之辛未以澣為鴻臚卿充入)¶
(吐蕃使令澣報尚結賛希全職在靈州不可出境李觀又巳/攺官遣侍中渾瑊充盟㑹使約以五月二十四日復盟於清)¶
(水按尚結賛本怨渾瑊故欲刼而執之然則求/瑊主盟乃吐蕃意非由唐出也今從鄴矦家傳)¶
六月李叔明之子昇(鄴矦家傳及舊叔明傳皆作/昇今從實録及舊蕭復傳)¶
<pb:KR2b0008_SBCK_019-1b>¶
八月李泌言陛下惟有一子(按徳宗十一子誼謜其/所生外猶有九子而泌)¶
(云惟有一子者蓋當是時小王或未/生或太子誼謜之外尚有昭靖子也)¶
九月李泌請與回紇和親癸亥遣回紇使者合闕¶
將軍歸許以咸安公主妻可汗(鄴矦家傳九月泌請/與回紇和親十月與)¶
(回紇書十二月回紇遣聿支逹于上表謝恩皆請如宰相約/和親按實録八月丁酉回紇遣黙啜逹于來貢方物且請和)¶
(親九月癸亥遣回紇使合闕將軍歸其國初合闕將其君命/請昬上許以咸安公主嫁之命見于麟徳殿且令齎公主畫)¶
(圗就示可汗以馬價絹五萬還之許互市而去十二月無聿/支入聘之事回紇自大曆十一年以來未甞入宼信使往來)¶
(亦無不和及求和之迹蓋徳宗心恨回紇而外迹猶羈縻不/絶今回紇請昬則拒絶不許而李泌勸與為昬耳其月數之)¶
(差則恐李繁記之不詳或者聿支即黙啜與合闕皆不可知/也&KR0002;以黙啜即為請昏之使合闕即為謝恩之人又泌論回)¶
(紇凡十五餘對須半月以上泌又云臣木夾中與書令朝臣/遞云一月可到歳内報至自丁酉至癸亥纔二十六日耳今)¶
(依實録月日因許嫁/咸安本其事而言之)¶
<pb:KR2b0008_SBCK_019-2a>¶
吐蕃䧟連雲堡(鄴矦家傳曰時京西諸鎮報種麥已畢/絶萬頃而皆亘野上大喜旣而尚結賛)¶
(來入宼諸軍閉壁&KR0049;夜斫營悉捷結賛乃退歸上以十餘年/來邉軍常被戎挫皆入踐京畿此來始敗又不能更深入且)¶
(報種麥已畢而喜甚按實録吐蕃䧟華亭及連雲堡驅掠邠/涇編户牛畜萬計悉送至彈箏峽是秋數州人無種麥者與)¶
(家傳相反/今從實録)¶
十一月吐蕃不入宼詔渾瑊歸河中(鄴矦家傳曰/十一月以張)¶
(獻角為邠寧等州節度使代韓遊瓌而以渾侍中為朔方河/中絳邠寧慶副元帥先公乃令獻甫修西界堡障濠塹南接)¶
(涇州於是塞内始有藩籬之固尚結賛不能輕入窺/邉矣按獻甫明年七月乃為邠寧節度家傳誤也)¶
四年正月赦詔兩稅等第三年一定(實録赦云天下/兩稅更審定等)¶
(第仍加三年一定以為常式按陸贄論兩稅狀云兩稅之立/惟以資産為宗不以丁身為本資産少者則其稅少資産多)¶
(者則其稅多然則當時稅賦但以貧富為等第&KR0002;今時坊郭/十等鄉村五等戸臨時科配也又云額内官勿更注擬見任)¶
(者三考勒停此蓋用李泌之策也按鄴矦家傳泌請罷天下/額外官又云陛下許復所減官貟臣因請停額外官許其得)¶
<pb:KR2b0008_SBCK_019-2b>¶
(資後停額内官貟當正官三分之一則今年計已停一半据/此則似有額内官又有額外官皆在正貟之外不則内皆應)¶
(作外字/之誤也)¶
増京官俸(實録辛巳詔以中外給用除陌錢給文武官俸/料自是京官益重頗優裕焉初除陌錢𨽻度支)¶
(至是令戸部别庫貯之給俸之餘以備它用按興元元年正/月赦其所加墊陌錢税間架之類悉宜停罷今猶有除陌錢)¶
(者蓋當時止罷所加之數或私買賣者官/不收墊陌錢官給錢猶有除陌在故也)¶
李泌言盧杞姦邪(舊李勉傳勉對德宗已有此語與鄴/矦家傳述泌語與勉略同未知孰是)¶
(今兩/存之)¶
四月更命殿前左右射生曰神威軍(實録作神武/軍今從新志)¶
十月回紇請攺為回鶻(舊回紇傳元和四年里迦可汗/遣使請攺為回鶻義取回旋輕)¶
(捷如鶻崔&KR0599;續㑹要貞元五年七月公主至衙帳回紇使李/義進請攺紇字為鶻與統紀同鄴矦家傳四年七月可汗上)¶
(表請攺紇字為鶻與李繁北荒君長録及新回鶻傳同按李/泌明年春薨&KR0002;明年七月方攺家傳不應言之今從家傳&KR0002;)¶
<pb:KR2b0008_SBCK_019-3a>¶
(長録/新書)¶
五年二月董晉充位為人重愼(韓愈作晉行狀曰在/幸相位凡五年所奏)¶
(於上前者皆二帝三王之道由秦漢以降未甞言退歸未甞/言所言於上者於人子弟有私問者公曰宰相所職繋天下)¶
(天下安危宰相之能與否可見欲知宰相之能與否如此視/之其可凡所謀議於上前者不爲道也故其事卒不聞愈作)¶
(行狀必&KR0045;美蓋惡叙其為相時事止於此則其循/黙充位可知然其重慎亦可稱也今略取行狀)¶
三月李泌好談神仙為丗所輕(國史補曰李泌相以/虚誕自任常對客敎)¶
(家人速灑掃今夜洪崖先生來宿有人遺美酒一榼㑹有客/至乃曰麻姑送酒與君同傾傾未畢門者曰某侍郎取榼泌)¶
(令倒還略無愧色舊泌傳曰徳宗初即位尤惡巫祝怪譚之/士及建中末宼戎内梗桑道茂有城奉天之&KR0003;上稍以時日)¶
(禁忌為意而雅聞泌長於&KR0017;道故自外徵還以至大用時論/不以為惬及在相位隨時俯仰無足可稱復引顧況輩輕薄)¶
(之流動為朝士戲侮頗貽譏誚泌放曠敏辯好大言自出入/中禁累為權倖忌嫉&KR0106;由智免終以言論縱横上悟聖主以)¶
(躋相位初泌流放江南與栁渾顧況為人外之交吟詠自適/而渾先達故泌復得入官於朝況蘇州人按泌雖詭誕好談)¶
<pb:KR2b0008_SBCK_019-3b>¶
(神仙然其知略實有過人者至於佐肅代復兩京不受相位/而去代宗順宗之在東宫皆賴泌得安此其大節可重者也)¶
(舊傳毁之太過家傳出於其子雖難盡/信亦豈得盡不信今擇其可信者存之)¶
六年三月回鶻忠貞可汗之弟弑忠貞而自立(新/傳)¶
(曰可汗為少可敦葉公主所毒死/死可汗之弟乃自立今從實録)¶
七年二月遣&KR0067;鋋𠕋回鶻(實録作康鋋/今從新舊𫝊)¶
八年四月以劉士寧為宣武節度使(實録士寧位/未定遣使通)¶
(王武俊劉濟曰緒以士寧未受詔有國使皆留之舊傳云以/士寧未受詔於國皆留之新傳云諸鎮不直之皆執其使然)¶
(則舊傳/是也)¶
劉逸準(韓愈集作逸/淮今從舊傳)¶
貶竇參為郴州别駕(栁珵上清傳曰貞元壬申歳春三/月相國竇公居光福里第月夜閑)¶
(歩於中庭有常所寵靑衣上淸者乃曰今欲啓事郎須到堂/前方敢言之竇公亟上堂上淸曰庭樹上有人恐驚郎請謹)¶
<pb:KR2b0008_SBCK_019-4a>¶
(避之竇公曰陸贄乆欲傾奪吾權位今有人在庭樹上吾禍/將至且此事奏與不奏皆受禍必竄死於道路汝在輩流中)¶
(不可多得吾身死家破汝定為宫婢聖君&KR0002;顧問善為我辭/焉上清泣曰誠如是死生以之竇公下階大呼曰樹上君子)¶
(應是陸贄使來能全老夫性命敢不厚報樹上應聲而下乃/衣縗麄者也曰家有大喪貧甚不辦葬禮伏知相公推心濟)¶
(物所以卜夜而來幸相公無怪公曰某罄所有堂封絹千匹/而已方擬脩私廟今且輟贈可乎縗者拜謝竇公荅之如禮)¶
(又曰便辭相公請左右齎所賜絹擲於牆外某先於街中俟/之竇公依其請命僕使偵其絶蹤且方敢歸寢翌日執金吾)¶
(先奏其事竇公得次又奏之徳宗厲聲曰卿交通節將蓄養/俠㓨位崇台鼎更欲何求竇公頓首曰臣起自刀筆小才官)¶
(以至貴皆陛下奬拔實不由人今不幸至此抑乃仇家所為/耳陛下忽震雷霆之怒臣便合萬死中使下殿宣曰卿且歸)¶
(私第待候進止越月貶郴州别駕㑹宣武節度使劉士寧通/好于郴州廉使條䟽上聞徳宗曰交通節將信而有徵流竇)¶
(公于驩州没入家資一簮不著身竟未逹流所詔自盡上清/果&KR0571;名掖庭後數年以善應對能煎茶數得在帝左右徳宗)¶
(謂曰宫掖間人數不少汝了事從何得至此上清對曰妾本/故宰相竇參家女奴竇某妻早亡故妾得陪掃灑及竇某家)¶
(破幸得塡宫旣侍龍顔如在天上徳宗曰竇某罪不止養俠/㓨亦甚有贓汙前時納官銀器至多上清流涕而言曰竇某)¶
<pb:KR2b0008_SBCK_019-4b>¶
(自御史中丞歴度支户部鹽鐵三使至宰相首尾六年月入/數十萬前後非時賞賜亦不知紀極乃者郴州所送納官銀)¶
(物皆是恩賜當部録曰妾在郴州親見州縣希陸贄意㫖刮/去所進銀器上刻作藩鎮官銜姓名誣為贓物伏乞陛下驗)¶
(之於是宣索竇某没官銀器覆視其刮字處皆如上清言時/貞元十二年徳宗又問蓄養俠㓨事上清曰本實無悉是陸)¶
(贄䧟害使人為之徳宗怒陸贄曰這獠奴我脫&KR0077;伊緑衫便/與紫衫著又常喚伊作陸九我任使竇參方稱意次須敎我)¶
(杜殺&KR0077;他及至權入伊手其為軟弱甚於&KR0378;團乃下詔雪竇/參時裴延齡探知陸贄恩衰得恣行媒孽贄竟受譴不廻後)¶
(上清特勑丹書度為女道士終嫁為金忠義妻丗以陸贄門/生名位多顕達者不敢傳&KR0003;故此事絶無人知信如此&KR0003;則)¶
(參為人所劫德宗豈得反云蓄養俠㓨況陸贄賢相安肯為/此就使欲䧟參其術固多豈肯為此兒戯全不近人情今不取)¶
九月詔西北邊貴糴以實倉儲(實録云凡積米三/十三萬斛按陸贄)¶
(論守備狀云坐致邊儲數逾百萬諸鎮收糴今已向終又云/更經二年可積十萬人三歳之糧矣蓋實録所言今年之數)¶
(贄狀通計/來春也)¶
十月貶姜公輔為吉州别駕(實録&KR0004;公輔罷相為左/庻子以憂免復除右庻)¶
<pb:KR2b0008_SBCK_019-5a>¶
(子數私謁竇參參數奏公輔以他官上不許而有怒公輔之/言公輔恐乃請免官為道上乆之未報因開延英奏之上問)¶
(其故公輔對以參言上曉之固不已大怒貶之而詔書責參/推過於上公輔𫝊曰陸贄知政事以有翰林之舊數告贄求)¶
(官贄宻謂公輔曰子常見郴州竇相言為公奏擬數矣上旨/不允有怒公之言公輔恐懼上䟽乞罷官為道士乆之未報)¶
(後又庭奏德宗問其故公輔不敢洩贄便以參言為對帝怒/貶公輔為泉州别駕又遣中使齎詔責參贄𫝊曰姜公輔奏)¶
(稱竇參甞語臣云陛下怒臣未已徳宗怒再貶參竟殺之時/議云公輔奏竇參語得之於贄云參之死贄有力焉按贄請)¶
(令長官與屬吏狀云亦由私訪所親轉為所賣其弊非逺聖/鑒明知此乃解參之語也及參之死贄救解甚至由是觀之)¶
(贄豈有殺參之意邪且贄語公輔之時安知公輔請為道士/及於上前以泄言之罪歸參此乃公輔之意非贄意也當時)¶
(之人見參贄有隙遂以己意猜之史/官不恱贄者因歸罪於贄耳今不取)¶
九年二月城鹽州(邠志八年詔追張公議築鹽夏二城/張公奏曰師之進取切藉驍將神策)¶
(散將魏茪者朔方子弟武藝冠絶得茪足以集事上遣之張/公以茪為邠寧馬軍兵馬使三月師及諸軍赴于五原去城)¶
(百里而軍茪獨以其&KR0016;徑至城下䧟城而入逐吐蕃召諸軍/城之更引其軍西略境上往復走望為師耳目蕃衆拒境而)¶
<pb:KR2b0008_SBCK_019-5b>¶
(不敢入宫軍城二郡而歸白居易樂府鹽州注亦云貞元壬/申歳特詔城之而實録在九年二月蓋去歳詔使城之今年)¶
(因命杜彦光/等而言之)¶
五月趙憬為門下侍郎由是與陸贄有隙(舊憬/傳曰)¶
(憬與陸贄同知政事贄恃乆在禁庭特承恩顧以國政為己/任纔周歳轉憬為門下侍郎憬由是&KR0055;銜之數以目疾請告)¶
(不甚當政事因是不相協按憬遷門下猶為宰相又/益以賈躭盧邁贄豈得專政蓋憬以此心疑之耳)¶
十年正月崔佐時至羊苴咩城(舊傳作陽苴咩/城今從新傳)¶
異牟尋斬吐蕃使歸唐(舊韋臯傳云四年正月臯遣/判官崔佐時至苴咩城按西)¶
(南夷事狀四年臯微聞異牟尋之意始因諸蠻寓書於牟尋/自是比年招諭至九年牟尋始遣使分臯書以來朝廷賜之)¶
(詔書臯乃遣佐時齎詔以往牟尋/猶欲使佐時易服而入臯傳詔也)¶
六月𡊮滋𠕋南詔(舊南詔傳十年八月遣湊羅揀獻吐/蕃印新傳曰異牟尋與崔佐時盟㸃)¶
(蒼山敗突厥於神川明年六月𠕋異牟尋為南詔王按實録/乃今年六月新舊傳皆誤也韋臯奏狀皆稱雲南王而竇滂)¶
<pb:KR2b0008_SBCK_019-6a>¶
(雲南别録曰詔𡊮滋𠕋異牟尋為南詔蓋從其請南詔/之名自此始也蠻語詔即王也新傳云南詔王亦誤)¶
賜張昇雲名茂昭(舊傳於其父孝忠卒時言攺名/年代記在此年九月今從實録)¶
十二月陸贄罷為太子賔客(韓愈順宗實録曰德宗/在位稍乆益自&KR0259;機柄)¶
(親治細事失人君大體宰相益不得行其職而議者乃云由/贄而然按凡為宰相者皆欲專權安肯自求失職不任宰相)¶
(乃徳宗之失而歸咎於贄豈人情也又贄論朝官闕貟狀云/頃之輔臣鮮克勝任過䝉容養苟備職貟致勞睿思巨細經)¶
(慮此乃諫徳宗不任宰/相親治細事之辭也)¶
十一年二月𠕋勃海王嵩鄰為忽汗州都督(實録/乙巳)¶
(冊大嶺嵩鄰為勃/海郡王今從新傳)¶
七月王定逺欲殺李&KR0003;墜城而死(舊&KR0003;傳曰定逺殺/彭令茵&KR0003;具以事)¶
(聞徳宗以定逺有奉天扈從功恕死停任制未至定逺怒&KR0003;/奏聞趨府謀殺&KR0003;昇堂未坐抽刀刺&KR0003;&KR0003;走而獲免又曰定)¶
(逺墜城下槎枿傷而不死尋有/詔削奪長流崖州今從實録)¶
<pb:KR2b0008_SBCK_019-6b>¶
十三年三月方渠三城成(實録先是邠寧楊朝晟奏方/渠合道木波皆賊路也請城)¶
(其地以備之詔問須幾何人邠志曰十三年春詔問楊公曰/方渠合道木波皆賊路也城之可乎&KR0002;以為可更要幾兵二)¶
(月十一日起復除本官十四日制書到軍十八日發軍二十/六日軍次石堂谷二月二十八日功就三城今從邠志而不)¶
(取其/日)¶
八月蔣乂諫張茂昭起復尚主(實録作蔣武按/舊傳乂本名武)¶
十四年九月己巳左遷陽城道州剌史(實録新舊/傳無年月)¶
(柳宗元陽公遺愛碣曰四年五月皇帝以銀印赤紱即隱所/起陽公為諫議大夫後七年廷諍懇至帝尤嘉異遷為國子)¶
(司業又四年九月己巳出拜道州刺史太學生魯郡季償廬/江何蕃等百六十人投業奔走稽首闕下呌閽籲天願乞復)¶
(舊朝廷重更其事/如己巳詔今從之)¶
十六年四月加杜佑兼濠泗觀察使(實録十二月/癸卯泗州濠)¶
(州宣令淮南觀察使/收管今因此終言之)¶
<pb:KR2b0008_SBCK_019-7a>¶
九月貶鄭餘慶郴州司馬(舊傳曰時歳旱人飢徳宗/與宰相議將賑給禁衞十)¶
(軍事未行為中書吏所洩餘慶貶郴州司馬按實録餘慶與/于䪹同貶餘慶制辭云乃乖正直有渉比周弃灋弄情公行)¶
(黨庇䪹制辭云性本纎狡行惟黨附奏對/每乖於事實傾邪有蠧於彛章今從之)¶
十月赦呉少誠(實録九月壬寅宰相對於延英賈耽奏一/昨韓全義五樓退軍賊不敢追趂者應望)¶
(國家恩貸恐須開其生路上是之按全義自五樓退保溵水/少誠逼溵水下營全義又退保陳州非不敢追趂也又云諸)¶
(軍討蔡州未甞整陳交鋒而王師累挫潰吴少誠知王師無/能為致書弊以告監軍願求昭洗上旣納賈耽之議又得監)¶
(軍善奏遂復其官爵按少誠知王師無能為則愈當侵軼豈/肯從監軍求昭洗蓋少誠起兵以來不能無疲弊故求休息)¶
(耳今/不取)¶
十七年正月韓全義稱足疾不任朝謁(舊全義傳/云令中使)¶
(就第賜宴自還至辭都不謁見而去議者以隳敗灋制從古/以還未如貞元之甚按實録壬戍宴全義于麟德殿又云自)¶
(還及歸不見不辭于正朝蓋/非不謁也但不於正朝耳)¶
<pb:KR2b0008_SBCK_019-7b>¶
十八年正月韋臯獻論莽熱(舊韋臯傳云十月遣使/獻論莽熱今從實録)¶
十九年六月孫榮義為中尉與楊志廉皆驕縱(實/録)¶
(十七年六月以中官楊志廉充左神䇿護軍中尉七月丙戍/以内給事楊志廉孫榮義為左右神策護軍中尉副使九月)¶
(戊寅以志廉為左神䇿中尉十九年六月辛卯以榮義為右/神䇿中尉二十年十月戊申以志廉為特進右監軍將軍左)¶
(軍中尉其重複差互如此蓋十七年六月攝領耳七月始為/副使九月及十九年六月始正為中尉二十年十月但進階)¶
(加官耳舊傳又云先是竇文塲致仕十五年以後志廉榮義/為左右軍中尉亦踵竇之事此盖言其大略耳未必為中尉)¶
(適在十/五年也)¶
七月張正一上書得召見(順宗實録作張正/買今從徳宗實録)¶
正一與王仲舒劉伯芻吕洞善(韓愈集有仲舒神道/碑云諱弘中字某按)¶
(實録新舊傳皆名仲舒字弘中愈又作燕喜亭記槩為王弘/中然則弘中必字也碑文誤耳順宗實録云正買與王仲舒)¶
(劉伯芻裴茵常仲孺吕洞相/善數逰止今從徳宗實録)¶
<pb:KR2b0008_SBCK_019-8a>¶
十二月韓愈貶陽山令(韓愈河南令張署墓誌曰自京/兆武功尉拜監察御史為幸臣)¶
(所讒與同輩韓愈李方叔三人俱為縣令南方又𥙊署文曰/貞元十九君為御史余以無能同詔並峙又曰我落陽山以)¶
(尹鼯猱君飄臨武山林之牢歳弊寒/兇雪虐風號與署同貶當在此年冬)¶
二十年吐蕃賛普死(實録及舊傳皆云賛普以貞元十/三年四月卒長子立一歳又卒次)¶
(子嗣立韓愈順宗實録張薦傳云二十年賛普死遣薦弔贈/新𫝊云十三年賛普死其子足以煎立二十年賛普死遣工)¶
(部侍郎張薦弔祠其弟嗣立疑實録舊傳/誤以是字為一字今從順宗録及新傳)¶
六月昭義兵馬使盧從史(杜牧上李司徒書作押/衙盧從史今從實録)¶
順宗永貞元年正月太子紫衣麻鞋(按秘喪則不/應麻鞋發䘮)¶
(則不應紫衣蓋當時倉猝偶著此服/非祕喪也以未成服故不衣縗絰耳)¶
甲午宣遺詔(德宗實録癸巳宣遺/詔今從順宗實録)¶
二月李師古發兵屯曹州(舊韓愈傳云撰順宗實録/繁簡不當穆宗文宗甞詔)¶
<pb:KR2b0008_SBCK_019-8b>¶
(史臣添攺時愈壻李漢蔣係在顯位諸公難之而韋處厚竟/别撰順宗實録三卷景祐中詔編次崇文緫目順宗實録有)¶
(七本皆五卷題云韓愈等撰五本略而二本詳編次者兩存/之其中多異同今以詳略為别此李師古脅滑州事詳本有)¶
(而略本無詳録又云使衡密以其本示之師古不受杖衡幾/死衡蓋使者之名而無姓又云遂以師至濮州伺候為變按)¶
(韓愈撰韓𢎞碑屯/也兵于曹今從之)¶
三月李錡為鎮海節度使解鹽鐵轉運(舊錡傳云/徳宗於潤)¶
(州置鎮海軍新書方鎮表元和二年升浙西觀察使為鎮海/軍節度使按實録八月辛酉詔曰頃年江淮租賦爰及𣙜稅)¶
(委在藩服使其平均太上皇君臨之初務從省便/令使府歸在中朝然則云德宗元和者皆誤也)¶
王叔文之黨欲逐竇羣韋執誼止之(舊劉禹錫傳曰/羣即日罷官羣)¶
(傳曰其黨議欲貶其官韋執誼止之又曰叔文雖異其言竟/不之用按順宗實録凡為伾文所排擯者無不載未甞言羣)¶
(罷官今/從之)¶
六月裴均表至(實録略本云尋而裴垍嚴綬表継至悉/與臯同又云外有韋臯裴垍嚴綬等牋)¶
<pb:KR2b0008_SBCK_019-9a>¶
(表詳本裴垍皆作裴均按裴垍時為考功/貟外郎裴均為荆南節度使今從詳本)¶
王叔文以母喪去位(實録詳本曰叔文母將死前一日/叔文以五十人擔酒饌入翰林讌)¶
(李忠言劉光竒俱文珍及諸斈士等中飲叔文執盞云云又/曰羊士諤毁叔文叔文將杖殺之而韋执誼懦不敢劉闢以)¶
(韋臯迫脅叔文求三川叔文平生不識闢叔文今日名位何/如而闢欲前執叔文手豈非凶人邪叔文時已令掃木埸將)¶
(集衆斬之執&KR0105;又執不可每念失此兩賊令人不快又自陳/判度支已來所為囯家興利除害出&KR0002;千錢以為功能俱文)¶
(珍隨語折之叔文无以對命滿酌雙巵對飲酒数行而罷方/飲時有暫起至㕔側者聞叔文從人相謂曰母死已臰不欲)¶
(棺歛方与人飲酒不知欲何所為歸之明日而其母死或傳/母死数日乃發䘮國史&KR0024;曰王叔文以度支使設饌於翰林)¶
(大宴諸閹䄂金以贈明日又至楊言聖人適於苑中射兔上/上馬如飛敢有異議者腰斬其日丁母憂今從二本實録)¶
七月程執恭為横海留後(舊傳曰程懐信死懷直子/執恭知留後事乃遣懷直)¶
(歸滄州十六年卒執恭代襲父位朝廷因而授之按懷信逐/懷直而奪其位安肯以懷直之子知留後又德宗實録俱无)¶
(此事順宗實録略本亦无蓋舊傳誤也惟詳本永貞元年七/月癸巳横海軍節度使程懐信卒以其子副使執恭為横海)¶
<pb:KR2b0008_SBCK_019-9b>¶
(軍節度使路隋憲宗實録元和元年五月丙子以横海/留後程執恭為節度使蓋順録留後字誤為使字耳)¶
憲宗元和元年正月高崇文為前軍(實録云為左/軍按有左必)¶
(有右而云李元弈為次/軍則崇文必前軍也)¶
三月崇文斬李康(劉崇逺金華子雜編曰髙駢在淮海/周寶在浙西為節度使相与有隙駢)¶
(忽遣使悔叙離絶願復和好請境㑹於金山寳謂其使者曰/我非李康更要作家門功勲欺誑朝廷邪注云元和中李康)¶
(鎮東川傳有異志駢祖崇文鎮西川乃為設鄰好康不防備/來㑹於境為崇文所斬補國史曰劉闢㪯兵下東蜀連帥李)¶
(康弃城奔走崇文下劔閣日長子日暉不當矢石欲戮之以/勵衆師次绵州斬李康䟽康擅離征鎮不為拒敵注云當時)¶
(議論云康任懷州刺史日杖殺武陟尉即崇文判官宋君平/之父乗此事為之復讎按金華子言固不知李康為劉闢所)¶
(圍事而云崇文誘誅之&KR0024;囯史又不知&KR0013;擒事而/云弃城走比皆得於傳聞不可為据今從舊傳)¶
阿跌光進光顔擊楊惠琳(舊李光進傳曰肅宗自靈/武&KR0026;兵光進從郭子儀破)¶
(賊收兩京上元&KR0004;郭子儀為朔方節度用光進為都知兵馬/使尋遷渭北節度使大曆四年葬丹於京城南原將相致𥙊)¶
<pb:KR2b0008_SBCK_019-10a>¶
(者凡四十四幄此乃李光弼弟光進事也而劉拘置之此傳/下乃云元和四年范希朝救易定表光進為馬歩都虞候其)¶
(踈謬/如此)¶
四月高崇文為東川節度副使(實録於此云為東川/節度使至十月除西)¶
(川時則云東川節度副使/知節度事蓋此時誤也)¶
元稹上䟽論諫職(稹自敘及新傳先上敎本/書論諫職在後今從舊傳)¶
九月高崇文斬沈衍(林恩&KR0024;國史曰衍與叚文昌闢逼/令判按禮同上介亦接諸公候謁)¶
(崇文目叚公曰公必為將相未敢奉薦揖起沈衍令/梟首摽於驛門二人誅賞之異未曉其意何如也)¶
二年十月高崇文願效死邊陲(舊崇文傳曰崇文不/通文字厭大府按牘)¶
(諮禀之繁且以優富之地無所陳力乞居塞上以扞邊戍懇/䟽累上舊武元衡傳曰崇文理軍有灋而不知州縣之政上)¶
(難其代者今從&KR0024;/國史參以舊傳)¶
武元衡為西川節度使(孫光憲此夢瑣言曰李德&KR0073;太/尉未出學院盛有詞藻而不樂)¶
<pb:KR2b0008_SBCK_019-10b>¶
(應舉吉甫相俾親表勉之掌武曰好驢馬不入行由是以品/子敘官也吉甫相以武相元衡同列事多不叶毎退公詞色)¶
(不懌掌武啓白曰此出之何難乃請修狄梁公廟於是/武相漸求出鎮智計已聞於早成矣今從實録及舊傳)¶
十一月斬李錡(實録誅錡後数日上遣中使齎黃衣二/襲命有司收其尸并男以庶人礼葬焉)¶
(囯史&KR0024;曰李錡之擒也得侍婢一人隨之錡夜則裂襟自書/筦榷之功言為張子房所賣敎侍婢曰結之於帶吾&KR0002;從容)¶
(奏對必當為宰相楊益節度不得從容當受極刑矣我死汝/必入内上必問汝當以此進之及錡伏法京城大霧三日不)¶
(解或聞&KR0017;哭憲宗又得帛書頗疑其寃内出黃衣二襲賜/錡及子敕京兆收葬按李錡驕逆何寃之有今從實録)¶
盧從史擅引兵東出乆之乃還(蔣階李司空論事曰/絳奏從史比來事就)¶
(彰露頗多意不自安務欲生事所以曲陳利害頻献計謀冀/許用兵以求姑息今請親領士馬欲往邢洺假以就糧貴為)¶
(動衆去就之際情狀可知舊從史傳曰前年丁父憂朝旨未/議起復屬王士眞卒從史竊獻誅承宗計以希上意用是起)¶
(授委其成功及詔下討賊兵出逗留不進隂與承宗通謀令/軍士潜懷賊號按三年九月戊戍李吉甫罷相出鎭&KR0045;州四)¶
(年二月丁卯鄭絪罷相三月乙酉王士眞卒承宗始襲位四/月壬辰從史起復&KR0002;以從史山東就糧即請討承宗之時則)¶
<pb:KR2b0008_SBCK_019-11a>¶
(於是吉甫絪皆已罷相何得有譛絪之事又貶從史制辭云/況頃年上請就食山東及遣旋師不時恭命致動其衆覬生)¶
(其心賴劉濟抗忠正之辭使邪竪絶遟迴之計加以偏毁鄰/境宻䟽事情反覆百端高下在手&KR0002;是討承宗時朝廷不違)¶
(其請何甞使之旋師蓋李鄭未罷之前從史甞毁鄰道乞加/征討因壇引兵出山東朝廷命旋師託以就食邢洛不時奉)¶
(詔但不知事在何年月日所欲攻討者何人劉濟有何辭而/從史肯旋今因李絳論李錡家財事并言之新書云從史與)¶
(承宗連和有/詔歸潞誤也)¶
于頔子尚主遂入朝(實録不見頔入朝月/日今因尚主終言之)¶
三年正月涇原節度使叚祐(舊傳作叚佐新𫝊/作佑今從實録)¶
二月盧坦彈柳晟閻濟美進奉(舊晟傳曰罷鎭入朝/以違詔進奉為御史)¶
(元稹所劾詔宥之今從實録舊濟美𫝊自福建觀察使復為/浙西&KR0026;察使新𫝊曰自福建&KR0026;察使徙浙西罷浙西也方在)¶
(道見詔而貢獻無所還故帝為言之今据實録/云離越州後方見赦文則是浙東新舊傳誤也)¶
六月沙陀詣靈州降(趙鳳後唐懿祖紀年録曰懿祖諱/執宜烈考諱盡忠自曾祖入覲復)¶
<pb:KR2b0008_SBCK_019-11b>¶
(典兵於磧北德宗貞元五年回紇葛禄部及白眼突厥叛回/紇忠貞可汗附于吐蕃因為郷導驅吐蕃之衆三十萬宼我)¶
(北庭烈考謂忠貞可汗曰吐蕃前年屠䧟靈鹽聞唐天子欲/與賛普和親可汗數丗有功尚主恩&KR0002;驕兒&KR0002;賛普有寵於)¶
(唐則可汗必無前日之寵矣忠貞曰若之何烈考曰唐將楊/襲古固守北庭無路歸朝今吐蕃突厥併兵攻之儻無援助)¶
(䧟亡必矣北庭旣没次及于吾可汗得無慮乎忠貞懼乃命/其將頡于迦斯與烈考將兵援北庭貞元六年與吐蕃戰于)¶
(磧口頡于迦斯戰不利而退烈考牙於城下以援襲古吐蕃/攻圍經年諸部継没十二月北庭之衆劫烈祖降於吐蕃由)¶
(是舉族七千帳徙於甘州臣事賛普貞元十三年回紇奉誠/可汗收復凉州大敗吐蕃之衆或有間烈考於賛普者云沙)¶
(陀本回紇部人今聞回紇彊必為内應賛普將遷烈考之牙/於河外時懿祖年已及冠白烈考曰吾家丗為唐臣不幸䧟)¶
(虜為它効命反見猜嫌不如乗其不意復歸本朝烈考然之/貞元十七年自烏德鞬山率其部三萬東奔居三日吐蕃追)¶
(兵大至自洮河轉戰至石門關委曲三千里凡數百戰烈考/戰没懿祖挾䕶靈輿收合餘衆至於靈州猶有馬三千&KR0016;勝)¶
(兵一萬時范希朝為何西靈鹽節度使聞懿祖至自率師蕃/界應接而歸以事奏聞德宗遣中使賜詔慰勞賞鍚數十萬)¶
(因於鹽州置陰山府以懿祖為都督授特進驍衞將軍同正/憲宗即位詔懿祖入覲元和元年七月帝自振武至長安授)¶
<pb:KR2b0008_SBCK_019-12a>¶
(特進金吾衞將軍留宿衞時范希朝亦徵為金吾上將軍二/年吐蕃誘我党項部宼犯河西天子復命希朝為靈鹽節度)¶
(命懿祖將兵佐之賊平成西受降城据徳宗實録貞元十七/年無沙陀歸國事范希朝傳徳宗時為振武節度元和二年)¶
(乃為朔方靈鹽節度誘致沙陀元和元年亦無/沙陀朝見紀年録恐誤今從實録舊傳新書)¶
九月王鍔求加平章事白居易上言(按舊李藩權德/輿傳白居易集)¶
(李絳論事集皆有諫加王鍔平章事事觀其辭意各是一時/居易所論者云淮南百姓日夜無憀又云鍔歸鎭與在朝望)¶
(並不除宰相則是自淮南入朝未除河中時也權李同在中/書受密旨云可兼宰相則初除河中時也李司空論事云至)¶
(太原一二年間財力贍足則是除太原以後六年十一月李/絳作相前也今附居易䟽於初除太原之時又舊鍔傳云在)¶
(淮南四年元和二年入朝按實録鍔以貞元十九年鎭淮/南居易狀云五年誅求又云昨日裴均除平章事故置此)¶
李吉甫為淮南節度使(舊吉甫傳曰初裴均為僕射判/度支交結權幸欲求宰相先是)¶
(制試直言極諫科其中有譏剌時政忤犯權倖者因此均黨/&KR0045;言皆執政敎指冀以摇動吉甫賴諫官李約獨孤郁李正)¶
(辭蕭俛密䟽陳奏帝意乃解吉甫早歳知奬羊士諤擢為監/察御史又司封貟外郎吕温有詞藝吉甫亦眷接之竇羣初)¶
<pb:KR2b0008_SBCK_019-12b>¶
(拜御史中丞奏請士諤為侍御史温為郎中知雜事吉甫怒/其不先関白而所請又有超資者持之數日不行因而有隙)¶
(羣遂伺得日者陳克明出入吉甫家密捕以聞憲宗詰之無/姦狀吉甫以裴垍乆在翰林憲宗親信必當大用遂密薦垍)¶
(代已因自圖出鎭其年九月拜淮南節度使在揚州每有朝廷/得失皆密䟽論列按牛僧孺等指陳時政之失吉甫泣訴故)¶
(貶考覆官裴均等雖欲為讒&KR0002;云執政自敎指舉人詆時政/之失豈近人情邪吉甫自以誣構鄭絪貶斥裴垍等蓋憲宗)¶
(察見其情而踈薄之故出鎮淮南及子德裕/秉政掩先人之惡攺定實録故有此&KR0003;耳)¶
四年三月欲降德音李絳白居易上言(李司空論事/及居易集皆)¶
(有此奏語雖小異大/指不殊蓋同上奏耳)¶
王士則與劉栖楚自歸京師(舊傳栖楚為吏鎮州王/承宗甚竒之今從實録)¶
四月李絳白居易諫受裴均銀器有旨諭進奏院¶
居易復以為言(居易集奏狀曰伏見六七日來向外傳/&KR0003;皆云有進止令宣與諸道進奏院自)¶
(今已後應有進奉並不用申報御史臺如有人勘問便録名/奏來者内外相傳不無驚怪臣伏料此事多是虗傳且有此)¶
<pb:KR2b0008_SBCK_019-13a>¶
(聞不敢不奏云云又曰&KR0002;此果虚即望宣示内外令知聖旨/使息虛聲按禁止進奉前後制敇非一不止於昨閏三月德)¶
(音也去歳三月柳晟閻濟美違敇進奉已為盧坦所彈憲宗/云濟美離越州乃逢赦令釋其罪今裴均所進假使在德音)¶
(前亦赦後矣又云敕書未到前已在道路捨其過是則憲&KR0055;/惑於左右之言外示不受獻内實欲其來獻也然則居易所)¶
(聞不為虚矣&KR0002;其虚必辨明也實録及李/司空論事皆以此為憲宗之美今故直之)¶
九月甲辰裴武復命庚戍以薛昌朝為保信節度¶
使(李司空論事初武衘命使鎮州令諭王承宗割德棣兩州/歸朝廷武飛表上言一如朝廷意旨遂除昌朝德棣節度)¶
(及旌節至德州而昌朝尋已追到鎭州朝命遂不行比及武/回事宜與先上表參差按實録甲辰武至自鎭州庚戍除昌)¶
(朝非武未還據所上表除/之也論事集誤今從實録)¶
十月李元素等諫以吐突承璀為招討(舊承璀傳/曰諫官御)¶
(史上䟽相屬皆言自古無中貴人為兵馬統帥者&KR0024;闕獨孤/郁叚平仲尤激切吕元膺傳元膺與給事中穆質孟簡兵部)¶
(侍郎許孟容等八人抗論不可&KR0002;据承璀傳則是九人/人又平仲時為諫議大夫非補闕恐誤今從實録)¶
<pb:KR2b0008_SBCK_019-13b>¶
五年正月内侍與元稹爭驛(實録云中使仇士良與/稹爭㕔按稹及白居易)¶
(傳皆云劉士元而實録云/仇士良恐誤今止云内侍)¶
四月白居易請罷兵(白氏集云五月十日進据此䟽云/從史雖經接戰與賊勝&KR0018;略均則)¶
(是未就&KR0350;也此月戊戍從史已流/驩州疑五月當為四月故移於此)¶
吐突承璀&KR0350;盧從史(承璀傳曰承璀出師經年無功乃/遣密人告王承宗令上䟽待罪訐)¶
(以罷兵為解仍奏昭義節度使盧從史素與賊通許為承宗/求節鉞乃誘潞州牙將烏重胤謀執從史送京師今從裴垍等)¶
六月上欲令白居易出院李絳諫(舊居易傳曰吐突/承璀為招討使諫)¶
(官上章者十七八居易面論辭情切至旣而又請罷河北用/兵凡數千百言皆人之難言者上多聽納唯諫承璀事切上)¶
(頗不恱謂李絳曰白居易小子是朕拔擢而無禮於朕朕實/難奈絳對曰居易所以不避死亡之誅事無巨細必言者蓋)¶
(酬陛下特力抜擢耳陛下欲開諫諍之路不宜阻居易/言上曰卿言是也繇是多見聽納今從李司空論事)¶
七月李師道等請雪王承宗(實録云淄靑幽州累有/章表請赦承宗按劉濟)¶
<pb:KR2b0008_SBCK_019-14a>¶
(素與成德有怨攻之最力白居易請罷兵狀云劉濟近日情/似近忠今忽罷兵慮傷其意又豈縁劉濟一人惆悵而不顧)¶
(天下逺圖然則濟豈/肯請赦承宗今不取)¶
十一月命王鍔兼平章事李藩固執不可(舊李藩/傳曰鍔)¶
(以錢數千万賂遺權侍求兼宰相藩與權德輿在中書有宻/旨曰王鍔可兼宰相宜即擬來藩遂以筆塗兼宰相字却奏)¶
(上云不可德輿失色曰縱不可宜别作奏豈可以筆塗詔邪/曰勢迫矣出今日便不止日又暮何暇别作奏事果寢會要)¶
(崔鉉曰此乃不諳故事者之妄傳史官之謬記耳旣稱奉密/旨宜擬狀中陳論固不假以筆塗語矣凡欲降白麻&KR0002;商量)¶
(於中書門下皆前一日進文書然後付翰林草麻制又稱藩/曰𫝑迫矣出今日便不可止尤為踈闊蓋由史氏以藩有直)¶
(亮之名欲委曲成其美豈所謂直筆哉舊德輿傳曰初鍔來/朝貴倖多譽鍔者上將加平章事李藩堅執以為不可德輿)¶
(継奏云云乃/止今從之)¶
六年九月辰溆二州蠻反(舊傳作辰錦二/州今從實録)¶
十一月十六宅諸王不出閤(新李吉甫傳作十宅按/舊紀自此至唐末皆云)¶
<pb:KR2b0008_SBCK_019-14b>¶
(十六宅新/傳誤也)¶
十二月己丑李絳同平章事(舊傳曰吐突承璀恩寵/莫二是歳將用絳為宰)¶
(相前一日出璀為淮南監軍翌日降制以絳同平章事新傳/曰絳所言無不聽帝欲遂以為相而承璀寵方盛忌其進隂)¶
(有毁短帝乃出承璀淮南監軍翌日拜絳同平章事今/據實録出承璀至絳入相五十四日舊傳云翌日誤也)¶
七年七月立遂王宥為太子更名&KR0106;(舊澧王惲傳曰/時吐突承璀恩)¶
(寵特異惠昭太子薨議立儲副承璀獨排羣議屬澧王欲以/威權自樹頼上明断不惑承璀傳曰八年欲召承璀還乃罷)¶
(絳相位承璀還復為神䇿中尉惠昭太子薨承璀建議請立/澧王寛為太子憲宗不納立遂王宥崔羣傳曰憲宗以澧王)¶
(居長又多内助新愽亦曰惠昭太子薨承璀請立澧王不從/据實録六年十一月承璀監淮南軍閏十二月惠昭太子薨)¶
(明年承璀乃召還而新舊傳皆如此穆宗卒以此殺承璀/蓋憲宗末年承璀欲廢太子立澧王耳非惠昭初薨時也)¶
八月田懷諫年十一(論事集作十二今/從實録及舊傳)¶
李吉甫請討魏愽(新吉甫傳曰魏博節度使田季安疾/甚吉甫請任薛平為義成節度使以)¶
<pb:KR2b0008_SBCK_019-15a>¶
(重兵控邢洺因圖上河北險要所在帝張於浴堂門壁毎議/河北事必指吉甫曰朕日按圖信如卿料矣按憲宗竟用李)¶
(絳之𠕋不用兵而魏博平/不如新傳所言今不取)¶
資治通鑑考異卷第十九¶
<pb:KR2b0008_SBCK_019-15b>¶

