# -*- mode: mandoku-view -*-
#+TITLE: 資治通鑑考異
#+DATE: 2015-09-23 09:43:30
#+PROPERTY: JUAN 19
<pb:KR2b0008_SBCK_020-1a>¶
資治通鑑考異卷第二十¶
　　　　　臣司馬　光奉　勑編集¶
　　　唐紀十二¶
元和八年三月丙辰杖殺僧鑒虚(實録在二月按長/曆二月乙酉朔三)¶
(月甲寅朔丙辰三月三日甲子武元衡/入知政事十一日也實録脫不書月耳)¶
七月李光進請修受降城(實録云李光進請修東受/降城兼理河防又云以中)¶
(受降城及所管&KR0016;士一千一百四十人𨽻于天徳軍舊傳盧/坦與李絳叶議以為西城張仁愿所築不可廢三者不同莫)¶
(知孰是今但云受降城所闕疑也又李司空論事云中城舊/屬振武有鎮兵四百人其時割屬天德交割惟有五十人人)¶
(數如此不同或者一千一/百四十人是三城都數耳)¶
九年閏八月丙辰吳少陽薨(實録少陽卒在九月己/丑下壬辰上而并元濟)¶
<pb:KR2b0008_SBCK_020-1b>¶
(焚舞陽言之統紀舊紀少陽卒皆在九月按舊傳曰少陽卒/凡四十日不為輟朝唐紀張弘靖請為少陽廢朝贈官而實)¶
(録辛丑贈少陽右僕射然則己丑至辛丑才/十二日耳豈容四十日不輟朝乎今從新紀)¶
十月崔潭峻監軍(實録作談峻/今從舊傳)¶
十年三月劉禹錫為播州刺史攺連州(舊禹錫傳元/和十年自武)¶
(陵召還宰相復欲置之郎署時禹錫作遊𤣥都觀詠看花君/子詩語涉譏刺執政不恱復出為播州刺史禹錫集載其詩)¶
(曰𤣥都觀裏桃千樹盡是劉郎去後栽按當時叔文之黨一/切除逺州刺史不止禹錫一人豈緑此詩蓋以此得播州惡)¶
(處耳實錄曰中丞裴度奏其母老必與此子為死别臣恐傷/陛下孝理之風憲宗曰為子尤須謹慎恐貽親之憂禹錫更)¶
(合重於它人卿豈可以此論之度無以對良乆帝攺容而言/曰朕所言是責人子之事然終不欲傷其所親之心明日攺)¶
(授禹錫連州趙元拱唐諫諍集度曰陛下方侍太后以孝理/天下至如禹錫誠合哀矜憲宗乃從之明日制授禹錫連州)¶
(旣而語左右裴度終愛我切趙璘因話録曰憲宗&KR0004;徴柳宗/元劉禹錫至京城俄而柳為柳州刺史劉為播州刺史柳以)¶
(劉須待親播州最為惡處請以柳州換上不許宰相對曰禹/錫有老親上曰但要與郡豈繫母在裴晉公進曰陛下方侍)¶
<pb:KR2b0008_SBCK_020-2a>¶
(太后不合發此言上有愧色劉遂攺爲連州按栁宗元墓誌/將拜䟽而未上耳非已上而不許也禹錫除播州時裴度未)¶
(為相今從實/録及諫諍集)¶
六月盜殺武元衡斬張晏等李師道客潛匿亡去¶
(舊張𢎞靖傳曰初盜殺元衡京師索賊未得時王承宗邸中/有鎮卒張晏輩數人行止無狀人多意之詔録付御史臺御)¶
(史陳中師按之皆附致其罪如京中所&KR0003;𢎞靖疑其不直驟/於上前言之憲宗不聽及田𢎞正入鄆按簿書亦有殺元衡)¶
(者但事曖昧𤣥有所&KR0003;卒未得其實按舊吕元膺傳獲李師/道將訾嘉珍問察皆稱害武元衡者然則元衡之死必師道)¶
(所為也但以元衡叱尹少卿及承宗上表詆元/衡故時人皆指承宗耳今從薛圖存河南記)¶
七月李師道遣賊謀焚東都宫闕(河南記曰賊帥訾/嘉珍果於東都留)¶
(後院潛召募一百餘人兼造置兵仗部署已定㑹門子健兒/有小過被笞責之遂使兄弟一人告河南府當時飭兩縣驅)¶
(丁壯悉持弓矢刀棒圍興道坊院數重賊黨迫蹙遞相蹂四/面矢下如雨俄然殄滅因縱火焚其院宇悉為煨燼今從實録)¶
九月韓𢎞欲𠋣賊自重不願淮西速平(舊傳曰𢎞/鎭汴州當)¶
<pb:KR2b0008_SBCK_020-2b>¶
(兩河賊之衝要朝廷慮其異志欲以兵柄授之而令李光顔/烏重胤實當旗鼓乃授𢎞淮西諸軍行營都統𢎞雖居統帥)¶
(常不欲諸軍立功隂爲逗撓之計每聞獻捷輒數日不怡其/危國邀功如是按𢎞承宣武積亂之後鎭定一方居彊宼之)¶
(間威望甚著&KR0002;有異志與諸鎭連衡跋扈如反掌耳然觀其/始末未甞失臣節朝廷&KR0002;疑其有異志而更用爲都統則光)¶
(顔重胤更受其節制非所以防之也且數日不怡/有何狀可尋恐毀之過其實耳今從其可信者)¶
十一年十一月柳公綽杖殺神策將(柳氏敘訓曰公/穆宗朝爲大京)¶
(兆有禁軍校冐騶卒唱駐馬斃之翌日延英對上云云朝退/上顧左右曰爾輩大須作意如此神采我亦怕也因話録曰)¶
(憲宗正色詰公專殺之狀公曰京兆尹在取則之地臣初授/陛下奬擢軍中偏禆躍馬衝過此乃輕陛下灋不獨試臣臣)¶
(杖無禮之人不打神策軍將按公綽憲宗穆宗朝俱甞爲/京兆尹此事恐非穆宗所能爲叙訓之誤也今從因話録)¶
十二年正月淮西人輕李愬不爲備(舊傳曰愬沈/勇長筭推誠)¶
(待士故能用其卑弱之勢出賊不意居半嵗知人可用乃謀/襲蔡表請濟師詔以河中鄜坊&KR0016;兵二千人益之鄭澥平蔡)¶
(録曰正月二十四日甲申公至所部先是士卒經萬勝蕭陂/鐵城新興之敗人心皆惴恐不敢言戰公佯曰戰爭非吾所)¶
<pb:KR2b0008_SBCK_020-3a>¶
(能旣而隂召大將計其事是時公以表請徑襲元濟人皆笑/其&KR0003;乃使觀察判官王擬請師闕下詔徴義成河中鄜坊馬)¶
(步共二千以&KR0024;其闕据此則是始至便請益兵又二月即擒/丁士良降吴秀琳是不待半歳然後知人可用舊傳恐誤然)¶
(愬密謀襲蔡豈可先洩之而云以表請襲元濟/人皆笑其&KR0003;則是人人知之恐非也今不取)¶
九月愬斬淮西將孫獻忠(舊傳作孫忠憲/今從平蔡録)¶
蔡之精兵皆在洄曲(舊元濟傳李祐曰元濟勁軍多在/時曲按李光顔傳云董重質弃洄)¶
(曲軍李愬傳云分五百人断洄曲路又云洄/曲子弟歸求寒衣然則元濟傳誤當為洄曲)¶
十月辛未李愬襲蔡州(舊愬傳曰其月七日使判官/鄭澥告期於裴度十日夜以)¶
(李祐率突將三千為先鋒愬自帥中軍三千田進誠以後軍/三千殿而行元濟傳曰十一月愬夜出軍令李祐為前鋒其)¶
(十日夜至蔡州城下實録曰愬以十月將襲蔡州先七日使/判官鄭澥告師期於裴度按先七日即是平蔡録所云八日)¶
(甲子也而愬傳誤云七日而又云十日夜師軍行亦誤元濟/傳十一月愬出軍尤誤裴度傳十月十一日李愬襲破懸瓠)¶
(城擒元濟亦誤按十月戊午朔韓愈平淮西碑云壬申愬用/所得賊將自文城因天大雪疾馳百二十里即十五日也又)¶
<pb:KR2b0008_SBCK_020-3b>¶
(曰用夜半到蔡破其門取元濟以獻即十六日/也實録己卯執元濟乃奏到日也今從平蔡録)¶
十三年正月李師道謀逆命髙沐與郭昈李公度¶
諫之(新傳又有郭航名按航乃牙將昈所使詣/李愿者非幕僚同諫者也今從河南記)¶
十一月田𢎞正度河距鄆州四十里築壘(河南記/云營於)¶
(陽穀西北/今從實録)¶
十四年四月皇甫鎛之黨擠裴度(舊傳曰鏄與宰/相李逢吉令狐)¶
(楚合𫝑擠度故出鎮按逢吉時在/東川楚在昭義皆不為相今不取)¶
十五年正月帝暴崩時人言陳𢎞志弑逆(實録但/云上崩)¶
(于天明宫之中和殿舊紀曰時帝暴崩皆言内官陳𢎞志弑/逆史氏諱而不書王守澄傳曰憲宗疾大漸内官陳𢎞慶等)¶
(弑逆憲宗英武威徳在人内官祕之不敢除討但云藥發暴/崩新傳曰守澄與内常侍陳𢎞志弑帝於中和殿裴廷裕東)¶
(觀奏記云宣宗追恨光陵啇臣之酷郭太后亦以此/暴崩然兹事曖昧終不能測其虛實故但云暴崩)¶
<pb:KR2b0008_SBCK_020-4a>¶
十月王承元年二十(舊傳作年十八按承元大和七年/卒年三十三則於今年二十矣今)¶
(從實/録)¶
鄭覃崔郾等諫宴樂畋游(舊崔郾傳曰上即位荒於禽/酒坐朝常晩郾與同列鄭覃)¶
(等延英切諫上甚嘉之畋遊稍簡杜牧郾行狀曰穆宗皇帝/春秋富盛稍以畋遊聲色為事公晨朝正殿揮同列進而言)¶
(曰十一聖之功德四海之大萬國之衆之治之亂懸於陛下/自山巳東百城千里昨日得之今日失之西望戎壘距宗廟)¶
(十舎百姓憔悴蓄積無有願陛下稍親政事天下幸甚誠至/氣直天子為之動容歛䄂慰而謝之按是時未失山東杜牧)¶
(直取穆宗時事文飾以為郾諌辭耳新/傳承而用之皆誤也今從實録舊傳)¶
丁公著對宴樂非佳事(實録明年二月景子觀神策雜/伎因云上甞召公著問云云舊)¶
(紀遂云其日上歡甚顧公著云云/此誤也今因覃等諫荒宴事言之)¶
李光顔救涇州(舊傳光顔救涇州事/在十四年今從實録)¶
十一月鄭覃宣慰鎮州王承元與柏耆諭諸將(舊/承)¶
<pb:KR2b0008_SBCK_020-4b>¶
(元傳曰承元與柏𦒿召諸將於館驛諭之斬李寂等軍中始/定舊鄭覃傳曰王承元移授鄭滑鎮之三軍留承元不能赴)¶
(聴命按實録辛亥田弘正奏今/鎮承元乞重臣宣諭乃以覃爲宣諭使初鎮卒辭語不遜覃/至宣詔諭以大義軍人釋然)¶
(月九日王承元領兵二千人赴滑州討覃於時猶/未能到鎮州作傳者推以爲覃功耳今從承元傳)¶
穆宗長慶元年二月劉緫乞弃官爲僧(舊温造傳/曰長慶元)¶
(年奉使河朔稱旨遷殿中侍御史旣而幽州劉緫請以所部/九州聴朝㫖穆宗選可使者或薦造乃拜起居舎人充太原)¶
(鎮州幽州宣諭使造初至范陽劉緫具櫜鞬郊迎乃宣聖旨/示以禍福緫俯伏流汗&KR0002;兵加於頸矣及造使還緫遂移家)¶
(入覲按實録長慶元年正月己巳以造爲太原鎮州等道宣/慰使二月己卯劉緫奏乞爲僧計造奉使尚未還三月癸亥)¶
(緫已卒八月丁亥以殿中侍御史温造爲起居舎人充鎮州/四面諸軍宣慰使造前以京兆司録宣慰兩河衆推其材故)¶
(有是命舊/傳誤也)¶
三月緫以印節授張玘(新傳曰緫以節付張臯臯玘之/兄爲涿州刺史緫之妻父也按)¶
(實録幽州留後張玘奏緫以剃髪爲/僧不知所在然則不以節付臯也)¶
<pb:KR2b0008_SBCK_020-5a>¶
四月詔黜鄭朗等(鄭覃傳曰朗長慶元年登進士/甲科此蓋言其始者登科耳)¶
七月幽州軍亂殺張宗元(舊傳作張宗/厚今從實録)¶
又殺張徹(實録徹到職纔數日軍人不之殺與𢎞靖同館/處之後數日軍人恐徹與𢎞靖為謀將移之他)¶
(所徹自疑就戮因抗聲大罵復遇害舊傳曰續有張徹自逺/使廻軍人以其無過不欲加害將引置館中徹不知其心遂)¶
(索𢎞靖所在大罵軍人亦為亂兵所殺韓愈徹墓誌曰徹累/官至范陽府監察御史長慶二年今牛宰相為中丞奏君為)¶
(御史其府惜不敢留遣之而密奏臣始至孤怯須彊佐乃濟/發半道有詔以君還之至數日軍亂怨其府從事盡殺之而)¶
(囚其帥且相約張御史長者無庸殺置之帥所居月餘聞有/中貴人自京師至君謂其帥公無負此土人上使至可因請)¶
(見自辯幸得脫免歸即推門求出守者以告其魁魁與其徒/皆駭曰張御史忠義必為其帥告此餘人不如遷之别餘即)¶
(以衆出君君出門罵衆曰汝何敢反前日吳元濟斬東市昨/日李師道斬於軍中同惡者父母妻子皆屠死肉餧狗䑕鴟)¶
(鵶汝何敢反行且罵衆畏惡其言不忍聞且虞生變即擊君/以死君抵死口不絶罵衆皆曰義士義士或收瘞之以俟据)¶
(舊傳徹以𢎞靖囚時&KR0013;殺實録云後數日墓誌云居月餘三/書各不同按此月丁巳𢎞靖已貶官月餘則離幽州矣今從)¶
<pb:KR2b0008_SBCK_020-5b>¶
(實録參/以墓誌)¶
再貶張𢎞靖吉州刺史(舊傳貶撫州刺史按明/年乃攺撫州今從實録)¶
田𢎞正遣魏兵歸(舊𢎞正傳云七月歸卒於魏州王庭/湊傳云六月魏兵還鎭崔倰傳曰遣)¶
(魏卒還鎭不數日/而鎭州亂今從之)¶
十一月薛平斬馬廷崟(河南記曰韓國公之節制靑州/也長慶元年詔徴數道兵馬且)¶
(問罪於常山平盧發二千餘人駐於無棣臨當回戈青州所駐/兵部内隊長有馬士端者殺其首領遂驅所部士卒兼招召)¶
(迫脅比到博昌已萬餘人便謀入青州有日矣韓公聞之便/議除討大將等進計曰彼賊者兇頑一卒無經逺之謀可令)¶
(紿以尚書已赴闕亭三軍將吏皆延頸以待留後賊必信之/懈然無備可伏甲而虜之韓公大然其策於是賊心不復疑)¶
(貳翌日引兵而來遂於城北三十餘里三面伏兵賊衆果䧟/於我圍信旗一麾步&KR0016;雲合賊衆驚擾不知所為悉皆降伏)¶
(遂令投戈釋甲驅入靑州矯令還家待以不死遂條其數目/明立簿書三千二千各屯一處霜刀齊發蟻衆湯消二萬餘)¶
(人同命一日賊帥馬士端潰圍奔走尋於鄒平渡口追獲磔/於城北於是具列其狀以上聞旋除左僕射据實録作馬廷)¶
<pb:KR2b0008_SBCK_020-6a>¶
(崟舊傳作馬狼兒河南記作馬士端今名從實録事從舊傳/明年二月平加僕射舊傳云封魏國公河南記作韓公恐誤)¶
二年正月白居易言諸道兵計十七八萬(白集作/七八十)¶
(萬計無此數恐是/十七八萬誤耳)¶
二月元稹同平章事(實録以御史中丞牛僧孺為戸部/侍郎翰林學士李德裕為御史中)¶
(丞舊李德&KR0073;傳元和初用兵伐叛始於杜黃裳誅蜀吉甫經/畫欲定兩河方欲出師而卒継之元衡裴度而韋貫之李逢)¶
(吉沮議深以用兵為非而韋李相次罷相故逢吉常怒吉甫/裴度而德&KR0073;於元和時乆之不調逢吉僧孺宗閔以私怨&KR0106;)¶
(排擯之時德裕與李紳元稹俱在翰林以學識才名相類情/頗欵密逢吉之黨&KR0055;惡之其月學士出為御史中丞按德&KR0073;)¶
(元和中&KR0045;歴淸要非為不調此際元稹入相逢吉在淮/南豈能排擯德裕蓋出於德裕黨人之語耳今不取)¶
裴度為司空東都留守(舊紀傳皆云度守司徒為東/都留守實録此云司徒後領)¶
(淮南及拜相皆云司空新書度自檢校司空為守司空東都/留守及領淮南乃為司徒蓋實録此月誤紀傳遂因之新傳)¶
(後云司徒亦誤今据實録除淮南及拜相制書自此至罷相/止是守司空舊裴度傳又曰元稹為相請上罷兵洗雪廷湊)¶
<pb:KR2b0008_SBCK_020-6b>¶
(克融解&KR0055;州之圍蓋欲罷度兵柄故也按此月甲/子雪廷湊辛已稹為相蓋稹未為相時勸上也)¶
劉悟諷軍士作亂(實録監軍劉承偕頗恃恩侵權甞對/衆辱悟又縱其下亂灋悟不能平異)¶
(日有中使至承偕宴之請悟悟欲往左右皆曰往則必為其/困辱矣軍衆因亂悟不止之遂擒承偕殺其二傔欲并害承)¶
(偕悟救之獲免新劉悟傳曰承偕與都將張問謀&KR0350;悟送京/師以問代節度事悟知之以兵圍監軍殺小使其屬賈直言)¶
(質責悟悟即撝兵退匿承偕囚之新直言傳張問作張汶杜/牧上李司徒書亦云其軍大亂殺兹州刺史張汶又云汶旣)¶
(因依承偕謀殺悟自取軍人忌怒遂至大亂蓋軍士圍承偕/必出於悟志及奏朝廷則云軍衆所為耳今承偕名從實録)¶
(汶名從/杜書)¶
三月王智興逐崔羣(實録羣累表請追智興授以它官/事未行詔班師智興帥衆斬𨵿而)¶
(入舊智興傳亦同舊羣傳則曰羣以智興早得士心表請因/授智興旄龯寢不報智興回戈城内皆是父兄開𨵿延入金)¶
(兼取/之)¶
李光顔乞歸許州(舊光顔傳曰光顔以朝廷制置乖方/賊帥連結未可朝夕平定事&KR0002;差跌)¶
<pb:KR2b0008_SBCK_020-7a>¶
(即前功悉弃乃懇辭兼鎮尋以疾作表祈歸/鎮朝廷果以討賊無功而赦廷湊今從實録)¶
四月張平叔請官自糶鹽韓愈韋處厚言不可(實/録)¶
(因三月壬寅平叔遷戸部侍郎事遂言變鹽灋及處厚駮議/按韓愈時奉使鎮州猶未還又壬寅三月十一日愈論鹽灋)¶
(狀云奉今月九日敕不知其/何月也今附於四月之末)¶
五月于方客王昭于友明(實録初作于友明後作于啓/明舊元稹傳作王友明今從)¶
(實録之初/及新書)¶
李賞告于方結客刺裴度(舊裴度傳曰初度與李逢吉/素不協度自太原入朝而惡)¶
(度者以逢吉善於隂計足能構度乃自襄陽召違吉入朝為/兵部尚書度旣復知政事而魏弘簡劉丞偕之黨在禁中逢)¶
(吉用族子仲言之謀因毉人鄭注與中尉王守澄交結内官/皆為之助五月左神策軍奏告事人李賞稱于方受元稙所)¶
(使結客欲刺裴度按惡度者不過元稹與宦官彼欲害度其/術甚多何必召逢吉又如所謀則稹當獲罪非所以害度也)¶
(又逄吉&KR0002;使李賞告之下御史按鞫賞急必連引/逢吉非所以自謀也蓋賞自告耳非逢吉教令也)¶
<pb:KR2b0008_SBCK_020-7b>¶
七月壬辰宣武軍亂逐李愿(實録戊戌汴州監軍使/奏六月四日夜軍亂節)¶
(度使李愿踰城以遁新紀亦云六月癸亥李睿反逐李愿按/李愿&KR0002;以六月四日夜被逐不應至此月十日方奏到京師)¶
(疑實録十字誤為六舊紀止用/此奏到日今從愿傳七月四日)¶
九月竇易直誅王國淸及其黨二百餘人(舊易直/傳曰時)¶
(江淮旱水淺轉運司錢帛委積不能漕國淸指以為賞激諷/州兵謀亂先事有告者乃收國淸下獄其黨數千犬呼入獄)¶
(中簒取國淸而出之因欲大剽易直登樓謂將吏曰能誅為/亂者每獲一人賞千萬衆喜倒戈擊亂黨擒國清等三百餘)¶
(人皆斬之/今從實録)¶
十二月立景王湛為太子(劉軻牛羊日曆曰穆宗不/悆宰臣議立敬宗為皇太)¶
(子時牛僧孺懐異圖欲立諸子僧孺乃昌言於朝曰梁守謙/王守澄將不利於上又使楊虞卿漢公輩宣言於外曰王守)¶
(澄欲謀廢立又令其徒於街衢門墻上施牓每於穆宗行幸/處路傍或𫟍内草間削白而書之冀謀大亂其兇險&KR0002;此此)¶
(出於朋黨之/言不足信也)¶
<pb:KR2b0008_SBCK_020-8a>¶
三年三月牛僧孺同平章事李德&KR0073;出為浙西觀¶
察使(舊德裕傳曰初李逢吉自襄陽入朝乃密賂纎人&KR0799;/成于方獄六月元稹裴度俱罷逢吉代裴度為相旣)¶
(得權位鋭意報怨時德裕與僧孺俱有相望逢吉欲引僧孺/懼紳與德裕禁中沮之九月出德裕浙西尋引僧孺同平章)¶
(事繇是交怨愈/&KR0055;蓋徳裕以此疑/怨逢吉未必皆出逢吉之意也)¶
五月柳公綽誅舞文吏(柳氏叙訓曰公為襄陽節度使/有名馬人爭畫為圖圉人絜其)¶
(蹄尾被蹴致斃命斬於鞫場賓吏請曰圉人備之不至良馬/可措公曰有良馬之貌含駑馬之性必殺之有齊縗者哭且)¶
(獻狀曰遷三丗十二喪于武昌為津吏所遏不得出公覧狀/召軍&KR0049;擒之破其十二柩皆實以稻米時歳儉鄰境尤甚人)¶
(以為神明之政按韓愈與公綽書曰殺所乗馬以𥙊踶死之/士乃在鄂岳時事叙訓舊傳皆誤也察齊衰者乃是閉糶非)¶
(美事今/不取)¶
七月南詔勸利卒立豐祐(實録九月辛酉南詔王立/佺進其國信歳末又云南)¶
(詔請立蒙勸利之弟豐祐云/立佺者蓋誤也今從新傳)¶
<pb:KR2b0008_SBCK_020-8b>¶
九月李逢吉結王守澄(李讓夷敬宗實録曰逢吉用族/子仲言之謀因鄭注與守澄潜)¶
(結上於東宫且言逢吉實立殿下上&KR0055;德之又曰張又新李/續皆逢吉藩僚時又新爲右補闕續爲度支貟外郎劉昫承)¶
(之爲逢吉傳亦言逢吉令仲言賂注求結於守澄仲言辯譎/多端守澄見之甚恱自是逢吉有助事無違者其李訓𫝊則)¶
(云訓自流所還丁母憂居洛中時逢吉爲留守思復爲相乃/使訓因鄭注結王守澄然則逢吉結守澄乃在文宗時非穆)¶
(宗時也二傳自相違逢吉結守澄要爲不誣然未必因鄭注/李讓夷乃李德裕之黨惡逢吉欲重其罪使與李訓鄭注皆)¶
(有連結之迹故云用訓謀因注以交守澄耳又張又新李續/之爲逢吉藩僚乃在逢吉再鎭襄陽後於此時未也今不取)¶
十月李紳爲戸部侍郎(穆宗實録曰紳性險果交結權/倖自以望輕頗忌朝廷有名之)¶
(士及居近署封植已𩔖以樹黨援進修之士懼爲傷毒&KR1282;之/常指鈞衡欲逞其私志時宰病之因以人情上論諫官歴獻)¶
(䟽方有江西之命行有日矣因延英對辭又泣請留侍故有/是拜人情憂駭此蓋修穆宗實録者惡紳故毀之如是今從)¶
(敬宗/實録)¶
四年二月韋處厚上䟽救李紳(處厚傳曰敬宗即位/李逢吉用事素惡李)¶
<pb:KR2b0008_SBCK_020-9a>¶
(紳乃構成其罪禍將不測處厚乃上䟽云云帝悟其事紳/得減死貶端州司馬今從實録處厚上䟽在紳貶端州後)¶
三月劉栖楚叩頭諫晚朝(實録曰莊周云為善無近名/為惡無近刑意者旣能為近)¶
(名之善即必忍為近刑之惡栖楚本王承宗小吏果敢有聞/逢吉擢而用之蓋取其鷹犬之効耳夫諫諍之道是豈能知)¶
(之乎即如比干剖心當文王與紂之事也朱雲折檻恐漢氏/之為新室也時危事迫不得不然故忠臣有死諫之義至如)¶
(上年少嗜寢坐朝稍晚蓋宰臣密勿諫官封事而可止者也/豈在暴揚面數激訐於羽儀之前致使上疑死諫為不難謂)¶
(細事皆當碎首從此遂不覽章䟽卒有克明之難實栖楚兆/之況諫辭皆羣黨所作而使栖楚道之哉賣前直而資後詐)¶
(殊可歎駭桉李讓夷此論豈非/惡栖楚而彊毀之邪今所不取)¶
四月八𨵿十六字(按宰相之門何甞無特所親愛之士/數蒙引接詢訪得失否臧人物其聞)¶
(忠邪溷殽固亦多矣其踈逺不得志者則從而怨疾之巧立/品目以相譏誚此乃古今常態非獨逢吉之門有八𨵿十六)¶
(子也舊逢吉傳以為有求於逢吉者必先經此八人納賂無/不如意亦恐未必然但逢吉之門險詖者為多耳此皆出於)¶
(李讓夷敬宗實録按栖楚為吏敢與王承宗争事此乃正直/之士何得為佞邪之黨哉蓋讓夷徳裕之黨而栖楚為逢吉)¶
<pb:KR2b0008_SBCK_020-9b>¶
(所善故深/詆之耳)¶
敬宗寶曆元年正月牛僧孺為武昌節度使(皇甫/松續)¶
(牛羊日曆曰太牢旣交惡黨潜豫姦謀太牢乃元和中青衫/外郎耳穆宗丗因承和薦不三二年位兼將相憲宗仙駕至)¶
(灞上以從百召知制誥當時宰臣未盡兼職而獨綜集賢史/館兩司出鎮未盡佩相印而太牢同平章事出夏口夏口去)¶
(節十五年由太牢而加節焉太牢早孤母周氏冶蕩無檢郷/里去兄弟羞赧乃令攺醮旣與前夫義絶矣及貴請以出母)¶
(追贈禮云庶氏之母死何為哭於孔氏之廟乎又曰不為伋/也妻者是不為白也母而李清心妻配牛㓜簡是夏矦銘所)¶
(謂魂而有知前夫不納於幽壤殁而可作後夫必訴於𤣥穹/使其母為失行無適從之&KR0017;上罔聖朝下欺先父得曰忠孝)¶
(智識者乎作周秦行紀呼德宗為沈婆兒謂睿眞皇/太后為沈婆此乃無君甚矣此朋黨之論今不取)¶
八月庚戍劉悟暴疾薨子從諫匿䘮賈直言責之¶
(据李絳䟽云悟八月十日得病計/是日便死故置此餘從杜牧書)¶
十一月李絳請除昭義師李逢吉王守澄不用其¶
<pb:KR2b0008_SBCK_020-10a>¶
謀(實録從諫以金幣賂當權者舊從諫傳曰李逢吉/王守澄受其賂曲為奏請事有無難明今不取)¶
二年正月張權輿言裴度名應圖䜟(舊逢吉傳曰寶/曆&KR0004;度連上章)¶
(請入覲逢吉之黨坐不安席如矢攅身乃相與為謀欲沮其/來張&KR0096;輿撰非衣小兒之謡傳於閭巷言度相有天分名應)¶
(謡䜟而韋處厚於上前解析言&KR0096;輿所撰之言按權輿&KR0002;撰/謡言當更加以惡言不止云天上有口&KR0013;驅逐而已蓋民閒)¶
(先有此謡權輿因言度/名應謡䜟非撰之也)¶
十一月癸卯百官謁見江王甲辰見諸軍使(魏謩/文宗)¶
(實録見軍使事承見百官下/不云别日今從敬宗實録)¶
文宗大和二年閏月亣志沼討李同捷(實録或作/于志沼或)¶
(作开志沼或作亣志紹舊紀作开/志沼新紀傳作亣志沼今從之)¶
馬植勛之子(舊傳勛作曛誤也/勛事見德宗實録)¶
三年五月壬寅加李載義平章事(實録作/庚寅誤)¶
<pb:KR2b0008_SBCK_020-10b>¶
貶柏𦒿循州司戸(實録四月李祐收徳州同捷請降于祐/祐疑其詐柏耆請以&KR0016;兵三百入滄州)¶
(祐從之𦒿徑入治收同捷與其家屬赴京師又詔曰假勢張/皇乗險縱恣指揮彈壓奏報蔑聞擅入滄州專殺大將補置)¶
(逆校潜送兇渠舊傳曰滄德平諸將害𦒿邀功爭上表論列/上不獲已貶循州司戸新傳曰同捷請降祐使萬洪代守滄)¶
(州同捷未出也𦒿以三百&KR0016;馳入滄以事誅洪與同捷朝京/師旣行諜言王廷湊欲以竒兵劫同捷𦒿遂斬其首以獻諸)¶
(將疾𦒿功比奏攅詆文宗不獲已貶𦒿循州司户參軍蓋𦒿/張皇邀功則有之然諸將疾之而論奏文宗不得已而貶黜)¶
(亦其實也至於賜死則因馬國/亮奏其受同捷奴婢綾絹故也)¶
六月王庭湊請納景州(按景州本隷横海蓋因李同捷/之亂庭湊據有之同捷旣平庭)¶
(湊懼而復/進之也)¶
魏博軍亂殺史憲誠奉何進滔知留後(新進滔傳曰/進滔下令曰)¶
(公等旣迫我當聽吾令衆唯唯孰殺前使及監軍者䟽出之/凡斬九十餘人釋脅從者素服臨哭將吏皆入弔詔拜留後)¶
(按進滔結王庭湊以拒李聽又襲擊聽大破之安能如是新/傳蓋據柳公權進滔德政碑云公謂將士曰旣迫以為長當)¶
<pb:KR2b0008_SBCK_020-11a>¶
(謹而聽承命都將緫事者諭之曰害前使與監軍兇黨籍其/姓名仍集之於庭無使漏網卒獲九十三人白黑旣分善惡)¶
(無誤會衆顯戮共弃咸恱公於是素服而哭/將吏序弔此恐涉溢美之辭耳今從舊傳)¶
十二月南詔䧟成都外郭杜元穎保牙城(實録㓂/及子城)¶
(元穎方斍知按實録十一月丙申元穎奏南詔入宼乙巳奏/圍清溪𨵿十二月丙辰奏官軍失利蠻䧟卭州至此乃云宼)¶
(及子城元穎方覺知/似尤之太過今不取)¶
四年二月李絳為亂兵所害(新傳曰楊叔元素疾絳/遣人迎&KR0003;軍士曰將收)¶
(募直而還為民士皆怒乃譟而入劫庫兵絳方宴不設備遂/握節登陴或言縋城可以免絳不從遂遇害實録絳召諸卒)¶
(以詔旨諭而遣之發廩麥以賞衆皆怏怏而退出壘門衆有/請辭監軍者而監軍使楊叔元貪財怙寵素怨絳之不奉已)¶
(與絳為隙乆矣至是因以賞/薄激之散卒遂作亂今從之)¶
六月裴度為司徒平章軍國重事(寶曆二年度入相/時猶守司空自後)¶
(未甞遷官至此實録直言司徒裴度按制辭云遷秩上公式/是殊寵又云宜其首賛機衡𢎞敷敎典蓋此時方遷司徒實)¶
<pb:KR2b0008_SBCK_020-11b>¶
(録先云司徒/裴度誤也)¶
五年二月宋申錫引王璠為京兆尹(按舊璠傳去年/七月為京兆尹)¶
(十二月遷左丞故申錫得/罪時京兆尹乃崔琯也)¶
五月李德&KR0073;索南詔所掠百姓得四千人(德&KR0073;西/南備邊)¶
(録曰南詔以所虜男女五千三百六十四人歸于我舊傳曰/又遣人入南詔求其所俘工匠得僧道工巧四千餘人復歸)¶
(成都按實録云約/四千人今從之)¶
八月牛僧孺言得維州未能損吐蕃(舊僧孺傳載/僧孺語曰今)¶
(論董勃纔還劉元鼎未至按穆宗實録長慶二年八月大理/卿劉元鼎使吐蕃回文宗實録大和六年三月吐蕃遣論董)¶
(勃藏入見不言元鼎再奉使杜牧僧/孺墓誌亦無董勃等名蓋舊傳誤也)¶
六年三月回鶻昭禮可汗為其下所殺子胡特勒¶
立(舊傳云七年三月回鶻李義節等將駞馬到且報可汗二/月二十七日薨已𠕋親弟薩特勒廢朝三日今從新傳)¶
<pb:KR2b0008_SBCK_020-12a>¶
七年正月劉從諫歸鎮心輕朝廷(&KR0024;國史曰文宗朝/劉從諫朝覲渥澤)¶
(甚厚自謂河朔近無比倫頗矜臣節文武百辟盡湊其門從/諫廣行金帛賂諸權要求登台席人情多可相國李公固言)¶
(獨無一言從諌欲市其歡王不可染欲諛其意水不可穿門/館不敢導其誠懇遇休假謁於私第投誠瀝懇至於再三相)¶
(公正色謂曰僕射先君以東平之功鎭潞二十餘年及即丗/之後僕射擅領戎務坐邀朝命朝廷以先君勲績不絶賞延)¶
(任居蕃閫位劇南宫豈是恩澤降於等倫欲以何事効忠報/國僕射&KR0002;請邊陲一鎭大展籌謀拓境復疆乃為勲業朝廷)¶
(豈不以衮職之重命賞封功區區躁求一何容易某比謂僕/射英雄忠義首冠蕃臣今求佩相印擁節旄榮歸舊藩亦河)¶
(朔尋常倔疆之臣所措履也忠節安在&KR0055;為解體從諫矍然/噤口無詞再拜趨出然從諫厚賂倖臣旬日間果以本官加)¶
(平章事遽辭歸鎭宰相饑於郵亭李相公謂曰相公少年昌/盛勉報國恩幸望保家勿殃後嗣從諫以笏叩額灑淚而辭)¶
(及至本鎭謂從事將校曰昨者入覲闕庭遍&KR0026;朝德唯李公/峻直貞明凛然可懼眞社稷之重臣也按固言此年未為相)¶
(其&KR0003;妄也/今從實録)¶
徐州卒驕髙瑀不能制(杜牧上崔相公書曰髙僕射寛/厚聞名能治軍事舉動汗流拜)¶
<pb:KR2b0008_SBCK_020-12b>¶
(于堂下此蓋文士/筆快耳未必然也)¶
七月加楊志誠檢校右僕射(舊傳曰朝廷納裴度言務/以含垢下詔諭之因再遣)¶
(使加尚書右僕射按此時度為襄/陽節度使舊傳恐誤今從實録)¶
九月王守澄奏鄭注為神䇿判官(開成紀事曰五年/金吾將軍孟文亮)¶
(出鎭邠郊以與注姻懿之故奏為軍司馬路經奉天防遏使/御史大夫王從亮薄其為人不為之礼注毀從亮於守澄竟)¶
(為守澄誣&KR0799;決杖投荒未幾文亮殁罷職還城守澄潜置為/軍晝恃澤潞劉從諫本欲誅注忌其&KR0096;勢因辟為節度副使)¶
(纔至潞州涉旬之閒㑹上乖愈大和七年十一月驛徴之赴/闕偶遭其時聖體獲愈上恱之自此恩寵漸隆凡臺省府縣)¶
(軍戎莫不從風七年九月十三日侍御史李&KR0323;彈奏注内通/敕使外連朝臣兩地往來上射財貨晝伏夜動于竊化&KR0096;人)¶
(不敢言道路以目城社轉固恐為禍胎罪不容誅理合顯戮/其鄭注請付有司時王涯重處台司注之所致又慮守澄黨)¶
(援遂寢不行注潜遁軍司矣李德&KR0073;文武兩朝獻替記曰八/年春暮上對宰臣歎天下無名醫便及鄭注精於服食或欲)¶
(寘於翰林伎術院或欲令為左神䇿判官注自稱衣冠皆不/願此職守澄遂託從諫奏為行軍司馬及赴職宗閔又自山)¶
<pb:KR2b0008_SBCK_020-13a>¶
(南令判官楊儉至澤路與從/諌要約令&KR0077;薦入今從實錄)¶
資治通鑑考異卷第二十¶
<pb:KR2b0008_SBCK_020-13b>¶
<pb:KR2b0008_SBCK_020-13b>¶

