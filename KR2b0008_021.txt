# -*- mode: mandoku-view -*-
#+TITLE: 資治通鑑考異
#+DATE: 2015-09-23 09:43:30
#+PROPERTY: JUAN 20
<pb:KR2b0008_SBCK_021-1a>¶
資治通鑑考異卷第二十一¶
　　　　　　臣司馬　光奉　勑編集¶
　　　唐紀十三¶
大和八年六月李中敏請斬鄭注(新舊中敏傳皆云/六年夏上此䟽今)¶
(據開成紀事大和摧兇記皆云八年六月又中敏/䟽言申錫/臨終按申錫去年七月卒若六年則申錫尚在今從開成紀事)¶
王守澄薦李仲言(舊傳李訓初名仲言居洛中李逢吉/為留守思入相訓揣知其意即以竒)¶
(計動之自言與鄭注善逢吉遺訓金帛珍寶數百萬令持入/長安以賂注又曰初注構宋申錫事帝深惡之欲令京兆尹)¶
(杖殺至是以藥稍効始善遇之獻替記曰先是上惡鄭注極/甚嘗謂樞密使曰卿知有善和端公無歎京兆尹懦弱不能)¶
(斃於枯木開成紀事曰訓除名流象州㑹恩歸于東洛投謁/諸處困乏逢吉斥之不顧㑹鄭注賓副上黨路經東都一道)¶
(投之廣以古今義烈披述𠂻欵注本兇邪趨而附之自此豁/然相然諾情契稠疉及注徴赴闕訓隨而到京别第安置注)¶
<pb:KR2b0008_SBCK_021-1b>¶
<pb:KR2b0008_SBCK_021-1b>¶
(&KR0323;彈注之文皆訐其隱慝豈有於人如此而能隂與之合/乎此皆當時庸人見注舉款自代遂有此疑耳今不取)¶
路隋爲鎮海節度使(舊隋傳曰徳裕貶袁州長史隋不/置奏狀始爲鄭注所忌出鎮浙西)¶
(按實録隋出鎮在徳/裕貶前四日今不取)¶
上與李訓鄭注密謀誅宦官(舊傳以爲上出易義以示/羣臣之時巳與訓有誅宦)¶
(官之謀按補國史云許康佐進新注春秋列國經傳六十卷/上問閽弑吴子餘祭事康佐託以春秋義奥臣窮究未精不)¶
(敢容易解陳後上以問李仲言仲言乃精爲上言之上曰朕/左右刑臣多矣餘𥙊之禍安得不慮仲言曰陛下留意於未)¶
(萌臣願遵聖謀實録今年四月癸亥許康佐進纂集左氏傳/三十卷五月乙巳朔以御集左氏列國經傳三十卷宣付史)¶
(館然則上與訓謀誅宦官必在此際矣然文宗與訓語時/宦官必盈左右恐亦未敢班班顯言如補國史所云也)¶
七月貶李甘封州司馬(舊傳曰鄭注入翰林侍講舒元/輿旣作相注亦求入中書甘昌)¶
(言於朝云云貶封州按是/時元輿未作相舊傳誤也)¶
八月杖殺陳𢎞志(舊傳李訓旣秉權衡即謀誅内豎陳/𢎞慶自元和末負弑逆之名遣人封)¶
<pb:KR2b0008_SBCK_021-2a>¶
(杖決殺按此時李訓/未爲相今從實録)¶
九月丁卯李固言爲山南西道節度使(宋敏求宣/宗實録曰)¶
(固言性狷急無重望時訓注用事雖相之中實惡與宗閔爲/黨乃出爲興元節度按固言鍜錬楊虞卿獄宗閔由是罷相)¶
(而固言代之豈得爲宗/閔黨也今從開成紀事)¶
鄭注爲鳯翔節度使(開成紀事注引舒元輿李訓俱擢/相庭注自詣宰臣李固言求鳯翔)¶
(節度固言剛勁不許唯王涯賈餗賛從/其事九月二十五日紀事誤今從實録)¶
十一月韓約奏甘露李訓奏未可遽宣布(按訓與/韓約共)¶
(謀詐爲甘露而自言恐非眞瑞者蓋欲使宦官盡狂金吾覆/視因伏兵誅之耳故二十二日令狐楚所草制書亦云兇渠)¶
(仍請其覆視/今從實録)¶
張仲方權知京兆尹(實録乙丑閤門使馬元䞇巳宣授/仲方京兆尹至此又言者蓋當時)¶
(止是口宣至/此乃降敕耳)¶
<pb:KR2b0008_SBCK_021-2b>¶
殺生除拜皆決於兩中尉(皮光業見聞録曰崔慎由以/元和元年登第至開成已入)¶
(翰林因寓直之夕二更以來有中使宣召引入數重門至一/處堂宇華煥簾幕俱垂見左右二廣燃蠟而坐謂慎由曰上)¶
(不豫來已數日兼自登極後聖政多虧今奉太后中㫖命學/士草廢立令慎由大驚曰某有中外親族數千口列在縉紳)¶
(長行兄弟甥姪僅三百人一旦聞此覆族之言寧死不敢承/命況聖上髙明之徳覆于八荒豈可輕議二廣黙然無以爲)¶
(對良久啓後戸引慎由至一小殿見文宗坐於殿上二廣逕/登階而䟽文宗過惡上唯俛首又曰不爲此拗木枕措大不)¶
(合更在此坐矣街談以好拗爲拗木枕仍戒慎由曰事泄即/是此措大也於是二廣自執炬送慎由出邃殿門復令中使)¶
(送至本院慎由尋以疾出翰林遂金縢其事付𦙍故𦙍切於/勦絶北司者由此也誅北司後𦙍方彰其事新傳曰慎由記)¶
(其事藏箱枕閒將没以授其子𦙍故𦙍惡中官終討除之按/舊傳崔慎由大中初始入朝爲右拾遺貟外郎知制誥文宗)¶
(時未爲翰林學士蓋崔𦙍欲重宦官/之罪而誣之新傳承皮録之誤也)¶
戊辰張仲清獻鄭注首(據實録甲子巳𫝊注首而開成/紀事二十六日方下詔削官爵)¶
(云鄭注初誅京師尚未知李潛用乙卯記亦云丁卯張仲清/誘注而殺之與開成紀事同但開成紀事注傳云二十六日)¶
<pb:KR2b0008_SBCK_021-3a>¶
(奏朝覲恐誤乙卯記注庚申入覲十九日也至扶風聞訓敗/乃還似近之實録恐太在前新本紀云戊辰張仲清殺注今)¶
(不書日/以傳疑)¶
十二月薛元賞杖殺神策軍將(開成紀事以祕書少/監王㑹爲京兆尹按)¶
(薛元賞已爲京/兆尹紀事誤)¶
開成元年三月命京兆收葬王涯等十一人(開成紀/事云京)¶
(兆薛元賞於城西張村/葬涯等七人今從新𫝊)¶
七月取李孝本二女入宫(實録上云取孝本女二人入/内下魏謩䟽云取孝本次女)¶
(一人入内所以如此不同者蓋孝本二女皆籍沒在右軍先/取長女入内謩不之知又取次女謩乃知之上䟽故也)¶
二年七月韋温罷太子侍讀(舊傳曰兼太子侍讀每/晨至少陽院午見太子)¶
(温云云太子不能行其言温稱疾上不悅改太常少/卿未幾/拜給事中按温巳爲給事中乃兼太子侍讀舊傳誤今從新傳)¶
三年正月楊嗣復李珏同平章事(舊傳三年楊嗣復/輔政薦珏以本官)¶
<pb:KR2b0008_SBCK_021-3b>¶
(同平章事按珏與嗣/復並命今從實録)¶
五月詔停奏祥瑞(實録初上謂宰臣曰歳豐人安豈非/上瑞宰臣因言春秋不書祥瑞上深)¶
(然之遂有此詔補國史以/爲因杜琮進言今兼取之)¶
十月太子永暴薨(按文宗後見縁憧者而泣曰朕爲天/子不能全一子遂殺劉楚材等然則)¶
(太子非良死也但宫省事祕外人莫知/其詳故實録但云終不悛過是日暴薨)¶
郭旼爲邠寧節度使(舊柳公權傳作皎按子儀子/姪名皆連日旁今從實録)¶
十一月張元益出定州(補國史曰易定張公璠卒三軍/請公璠子元益繼統軍務公璠)¶
(乃孝忠孫也公璠彌留之際誡元益歸闕三軍復効幽鎮魏/三道自立連帥坐邀制命廟謀未決丞相衛公欲伐而克之)¶
(貞穆公議未可興師且行弔贈禮追元益赴闕若拒命跋扈/討之不遲上前𤣥陳短長未行朝典貞穆公有宻䟽進追元)¶
(益詔意云敕張元益卿太祖孝忠功列鼎彛垂於不朽卿乃/祖茂昭克荷遺訓不墜義風云云文宗覽詔意深叶睿謀詔)¶
(下定州元益拜詔慟哭焚墨衰請死於衆三軍將士南向稽/首蹈舞流涕扶元益就苫廬請監軍使幕府準諸道例各知)¶
<pb:KR2b0008_SBCK_021-4a>¶
(留後公璠遂全家赴闕詔以神策軍使陳君賞爲帥所謂貞/穆公者李珏也按實録璠定州衙將非孝忠孫又李徳裕此)¶
(年不爲相補國史蓋傳聞/之說不可據今從實録)¶
吐蕃彞泰賛普卒弟逹磨立吐蕃益衰(彞泰卒及/達磨立實)¶
(録不書舊傳續㑹要/皆無之今據補國史)¶
四年十一月上問周墀可方何主(髙彦休唐闕史曰/文宗開成後常鬱)¶
(不視朝以/鬱不樂五年春風痺稍閒坐思政殿問周墀云云旣而龍姿掩/抑淚落衣襟汝南公俯伏嗚咽再拜而退自是復)¶
(至厭代按實録明年正月朔上不康不受朝賀/四日帝崩恐非五年春今從新傳仍置於此)¶
回紇相掘羅勿借朱邪赤心兵殺彰信可汗國人¶
立㕎馺特勒(後唐獻祖紀年録曰開成四年回鶻大飢族/帳離散復爲黠戞斯所逼漸過磧口至於榆)¶
(棌天徳軍使温徳彞請帝爲援遂帥騎赴之時胡特勒可汗/牙帳在近帝遣使説回鶻相嗢沒斯爲陳利害云云嗢沒斯)¶
(然之決有歸國之約俄而回鶻宰相勿篤公叛可汗將圖歸/義遣人獻良馬三百以求應接帝自天徳引軍至磧口援之)¶
<pb:KR2b0008_SBCK_021-4b>¶
(爲回鶻所薄帝一戰敗之進擊可汗牙帳胡特勒可汗勢窮/自殺國昌因奏勿篤公爲署颯可汗是嵗開成五年也文宗)¶
(崩武宗即位遣嗣澤王溶告哀於回鶻使還始知特勒可汗/易代按朱邪赤心若奏勿篤公爲可汗安得因溶告哀始知)¶
(易代乎此則自相違矣舊傳開成初其相有安允合者與特/勒柴革欲簒薩特勒可汗可汗覺殺柴革及安允合又有回)¶
(鶻相掘羅勿者擁兵在外怨誅柴革安允合又殺薩特勒可/汗以盧級特勒爲可汗新傳云開成四年其相掘羅勿作難)¶
(引沙陀兵攻可汗可汗自殺國/人立㕎馺特勒爲可汗今從之)¶
五年正月立潁王瀍爲太弟(唐闕史曰武宗皇帝王/夫人者燕趙倡女也武)¶
(宗爲潁王獲愛幸文宗於十六宅西别建安王溶潁王𤄊院/上數幸其中縱酒如家人禮及文宗晏駕後宫無子所立敬)¶
(宗男陳王年幼且病未任軍國事中貴主禁掖者以安王大/行親弟既賢且長遂起左右神策軍及飛龍羽林驍騎數千)¶
(衆即藩邸奉迎安王中貴遥呼曰迎大者迎大者如是者數/四意以安王為兄即大者也及兵仗至二王宅首兵士相語)¶
(曰奉命迎大者不言安潁孰為大者王夫人竊聞之擁髻褰/裙走出矯言曰大者潁王也大家左右以王魁梧頎長皆呼)¶
(為大王且與中尉有死生之契汝曹或誤必赤族矣時安王/心云其次弟合立志少疑懦懼未敢出潁王神氣抑&KR0045;隱于)¶
<pb:KR2b0008_SBCK_021-5a>¶
(屏閒夫人自後聳出之衆惑其語遂扶上馬戈甲霜擁前至/少陽院諸中貴知已誤無敢出言者遂羅拜馬前連呼萬嵗)¶
(尋下詔以潁王瀍立為皇太弟權句當軍國事新后妃傳曰/武宗賢妃王氏開成末王嗣帝位妃隂為助畫故進號才人)¶
(葢亦取於闕史也按立嗣大事豈容謬/誤闕史難信今不取從文宗武宗實録)¶
賜楊賢妃安王溶陳王成美死(舊傳曰安王溶穆宗/第八子母楊賢妃武)¶
(宗即位李徳裕秉政或告文宗崩時楊嗣復以與賢妃宗家/欲立安王為嗣故王受禍復貶官按是時徳裕未入相今從)¶
(武宗/實録)¶
敕大行以十四日殯成服(武宗實録裴夷直上言伏見/二日敕令有司以今月十四)¶
(日攢斂成服按文宗以四日崩/豈得二日遽有此敕必誤也)¶
九月黠戞斯破回鶻(李徳裕㑹昌一品集安撫回鶻制/作紇吃斯又作紇扢斯今從徳裕)¶
(㑹昌伐叛記杜牧/集新舊傳實録)¶
回鶻别將句録莫賀殺㕎馺(舊傳作句録末/賀今從新傳)¶
<pb:KR2b0008_SBCK_021-5b>¶
十月劉沔屯雲迦闗(新傳實録作雲伽/闗今從一品集)¶
十一月裴夷直坐漏名貶(新傳曰武宗立夷直視冊/牒不肯署今從武宗實録)¶
武宗㑹昌元年二月回鶻立烏希特勒為烏介可¶
汗(據伐叛記烏介立在二月今從之後唐獻祖紀年録曰王/子烏希特勒者曷薩之弟胡特勒之叔為黠戞斯所廹帥)¶
(衆來歸至錯子山乃自立為可/汗二年七月冊為烏介可汗)¶
三月誅劉𢎞逸薛季稜貶楊嗣復李珏(舊紀開成五/年八月十七)¶
(日葬文宗于章陵知樞密劉𢎞逸薛季稜率禁軍䕶靈駕二/人素為文宗奬遇仇士良惡之心不自安因是欲倒戈誅士)¶
(良𢎞志鹵簿使王起山陵使崔鄲覺其謀先諭鹵簿諸軍是/日𢎞逸季稜伏誅以楊嗣復為湖南觀察使李珏為桂管觀)¶
(察使中丞裴夷直為杭州刺史皆坐𢎞逸季稜也賈緯唐年/補録曰五年八月云是月誅樞密使劉𢎞逸薛季稜帝即位)¶
(尤忌官官季稜𢎞逸深懼之及將葬文宗於章陵聚禁兵欲/議廢立賴山陵使崔鄲鹵簿使王起等拒而獲濟遂擒𢎞逸)¶
(季稜殺之舊王起傳八月充山陵鹵簿使樞宻使劉𢎞逸薛/季稜懼誅欲因山陵兵士謀廢立起與山陵使知其謀宻奏)¶
<pb:KR2b0008_SBCK_021-6a>¶
(皆伏誅舊嗣復傳五年九月貶湖南明年誅季稜𢎞逸中人/言二人頃附嗣復李珏不利於陛下武宗性急立命中使往)¶
(湖南桂管殺嗣復與珏按去年八月若已誅𢎞逸季稜不當/至此月始再貶嗣復等舊紀王起傳與嗣復傳自相違今從)¶
(實録實録又曰時有再以其事動帝意者帝赫怒欲殺之中/使既發雖宰相亦不知之戸部尚書判度支杜悰奔馬見徳)¶
(裕云云舊嗣復傳曰宰相崔鄲崔珙等亟請開延英極言云/云獻替記曰㑹昌元年三月三十四日遇假在宅向晩聞有)¶
(中使一人向東一人向南處置二故相及裴夷直余遣人問/鹽鐵崔相度支杜尚書京兆盧尹皆言聞有使云不知其故)¶
(余遂草約奏狀二十五日早入中書崔相珙續至崔鄲次至/陳相最後至巳巳時矣余令三相㑹良自歸㕔寫狀進請開)¶
(延英賜對進狀後更無報荅至午又自寫第二狀封進兼請/得樞宻使至中書門有此事無樞宻使對曰向者不敢言相)¶
(公既知只是二人嗣復李珏徳裕言此事至重陛下部不訪/問便遣使夫物情無不驚懼請附徳裕奏聖㫖若疑徳裕情)¶
(故請先自逺貶唯此一事不可更行徳裕等至夜不敢離中/書請早開延英賜對至申時報開延英余邀得丞相兩省官)¶
(謂曰上性剛若有一人進狀伏問必不捨矣容徳裕極力救/解繼於叩頭流血徳裕救不得他人固不可矣及召入延英)¶
(殿徳裕率三相公立當御榻奏事嗚咽流涕云云上既捨/之又令徳裕召丞郎兩省官宣示今從實録亦采獻替記)¶
<pb:KR2b0008_SBCK_021-6b>¶
六月王哲諫建道&KR0163;受法籙坐貶(實録道士趙歸/眞等八十一人)¶
(於三殿建九天道&KR0163;帝親𫝊法籙右拾遺王哲上䟽請不度/進士明經為道士不從又上䟽諫求仙事詞甚切直貶河南)¶
(府士曹參軍舊紀以衡山道士劉𤣥靖為崇𤣥館學士令與/趙歸眞於禁中修法籙左補闕劉彦謨切諫貶彦謨河南府)¶
(戸曹實録去年九月已命歸眞建道&KR0163;親受法籙哲䟽言王/業之始不宜崇信過篤至此又有此事與舊紀劉彦謨事相)¶
(類今從/實録)¶
八月張賈為廵邉使察回鶻情偽(一品集賜嗢沒斯/等詔曰天徳軍遞)¶
(至覽所奉表又曰方圖鎭撫已命使臣今又知堅昆等五族/深入陵虐可汗被害公主及新可汗播越它所特勒等相率)¶
(遁逃萬里歸命又曰豈非欲討除外宼匡復本蕃又曰但縁/未知指的難便聽從又曰又慮邉境守臣或懐疑阻又曰故)¶
(遣張賈往安撫又曰秋熱/然則詔下必在此際也)¶
詔田牟約勒將士及雜虜母犯囬鶻(舊紀八月烏介/遣使告故可汗)¶
(死部人推為可汗令奉公主南投犬國時烏介至塞上嗢沒/斯與赤心相攻殺赤心帥數千悵近西城田牟以聞烏介又)¶
<pb:KR2b0008_SBCK_021-7a>¶
(令其相頡干迦斯表借天徳城乃乞糧儲牛羊詔王㑹李師/偃往宣慰令放公主入朝賑粟二萬石舊徳裕傳曰開成末)¶
(囬鶻為黠戞斯所攻部族離散烏介奉大和公主南來㑹昌/二年二月平於塞上遣使求助兵糧收復本國權借天徳軍)¶
(田牟請以沙陁退渾諸部擊之下百寮議議者多云如牟之/奏徳裕云云帝以為然許借米三萬石伐叛記曰㑹昌元年)¶
(二月回鶻逺涉沙漠饑餓尤甚將金寶於塞上部落博糴糧/食邉人貪其財寶生攘奪之心至其年秋城使田牟監軍韋)¶
(仲平上表稱退渾党項與回鶻宿有嫌怨願出本部兵馬驅/逐其時天徳城内只有將士一千人職事人居其半上令宰)¶
(臣商量徳裕面奏云云八月二十四日請賜田牟仲平詔漢/兵及蕃渾不得先犯回鶻語在㑹昌集奏狀中按舊紀實録)¶
(皆采集衆書為之事前後多/差互今從伐叛記一品集)¶
閏月以穀二萬斛賑回鶻(十一/伐叛記云降使賜米二萬石尋/又烏介至天徳按寳録)¶
(月初猶未知公主所在遣苗縝至嗢沒斯處訪問月末始云/公主遣使言烏介可汗乞冊命及降使宣慰十二月庚辰制)¶
(曰公主遣使入朝已知新立可汗寓居塞下宜令王㑹慰問/仍賑米二萬石然則閏九月中烏介未至天徳徳裕但欲賑)¶
(嗢沒斯等耳上雖許賜米而未遣使㑹聞烏介在塞下因遣/王㑹并賜之二萬石耳非再賜也伐叛記終言其事非以閏)¶
<pb:KR2b0008_SBCK_021-7b>¶
(九月中即降/使賜米也)¶
幽州軍殺陳行泰立張絳(舊紀十月幽州雄武軍使張/絳遣軍吏吳仲舒入朝言行)¶
(泰慘虐請以鎮軍加討許之是月誅行泰遂以絳知兵馬事/二年正月以絳知留後仍賜名仲武以兩人為一人誤也今)¶
(從舊仲武傳/伐叛記實録)¶
十一月回鶻上表借振武一城(新傳曰達干奉主來/歸烏介怒擊達干殺)¶
(之劫主南度磧進攻天徳城劉沔屯雲伽闗拒却之/按烏介方倚唐為援豈敢攻天徳今從舊紀傳實録)¶
二年三月回鶻嗢沒斯殺赤心僕固(伐叛記曰赤心/宰相欲謀犯塞)¶
(嗢沒斯先布誠於田牟然後誘赤心同謁可汗戮於可汗帳/下赤心所領兵馬遂潰散東去歸投幽州一品集幽州紀聖)¶
(功碑曰赤心怙力負氣潛圖厲階為嗢沒斯所給誘以俱謁/可汗戮於帳下其衆大潰東逼漁陽舊傳曰回鶻相赤心者)¶
(連位相姓僕固者與特那頡啜擁部衆不賓烏介赤心欲犯/塞烏介遣其属嗢沒斯先布誠於田牟然後誘赤心同謁烏)¶
(介戮赤心於可汗帳下并僕固二人那頡戰勝全占赤心下/七千帳東瞰振武大同據室韋黑沙榆林東南入幽州雄武)¶
<pb:KR2b0008_SBCK_021-8a>¶
(軍西北界新傳曰嗢沒斯以赤心姦桀難得要領即宻約田/牟誘赤心斬帳下按一品集賜可汗敕書雖云去嵗嗢沒斯)¶
(已至近界今可汗既立彼又降附然賜可汗書意又云嗢沒/斯自本國破亡之初奔迸先至塞上不隨可汗公主已是二)¶
(年是則嗢沒斯自有部衆雖遥降烏介身未嘗往也安得斬/赤心僕固於可汗帳下乎且赤心若不賓烏介又安肯隨嗢)¶
(沒斯同謁烏介乎葢嗢沒斯自惡赤心桀黠誘至已之帳下/而殺之耳今從新傳又伐叛記嗢沒斯殺赤心於烏介至天)¶
(徳下連言之舊傳亦然新傳在召諸道兵討烏介下按一品/集據回鶻到横水柵未知是那頡特下為復是可汗遣來葢)¶
(那頡特下脱勒字即那頡啜也然則/虜犯横水在赤心死後故置於此)¶
河東奏回鶻兵至横水(實録符澈奏回鶻掠横水事在/正月李拭巡邉前按一品集此)¶
(狀云宜宻詔劉沔忠順則狀必在李忠順鎮振武之後也葢/澈在太原時奏之沔除河東後徳裕方有此奏故置於此)¶
四月壬午李徳裕請加嗢沒斯官賞(一品集異域歸/忠傳序云二年)¶
(四月甲申囬鶻大特勒嗢沒斯率其國特勒宰相等内附而/此四月十八日狀已言嗢沒斯送欵者葢温沒斯自欲誅赤)¶
(心之時已送欵於田牟至二十日乃帥衆至天徳耳故其授/左金吾大將軍制云屢獻欵誠布于邉將尋執反虜不遺君)¶
<pb:KR2b0008_SBCK_021-8b>¶
(親戢其餒殍之徒曽靡秋豪之犯族觀所履大節甚明葢回/鶻亂亡嗢沒斯本與赤心等來歸唐而邉吏疑阻故赤心等)¶
(怒欲犯塞而嗢沒斯先告邉吏誘赤心/之衆東走而嗢沒斯帥其衆降唐也)¶
甲申嗢斯降(一品集嗢沒斯特勒等狀五月四/日上實録/在五月丙申葢據奏到之日也今從歸忠傳序)¶
五月張仲武大破那頡啜(伐叛記曰仲武招降赤心下/潰兵及可汗下部落前後三)¶
(萬餘人分配諸道回鶻種族遂至寡弱新舊紀皆無仲武破/回鶻事舊回紇傳曰仲武大破那頡之衆全收七千帳殺戮)¶
(收擒老小共九萬人那頡中箭透駝羣潛脱烏介獲而殺之/一品集幽州紀聖功碑曰公前後受降三萬人特勒二人可)¶
(汗姊一人大都督外宰相四人其它禆王騎將不可/備載諸書皆不言仲武破那頡啜月日故附於此)¶
八月回鶻帥衆至雲州詔發陳許等兵屯太原(實/録)¶
(六月回鶻冦雲州劉沔出太原兵禦之又云劉沔救雲州為/回鶻所敗七月又云烏介過天徳至把頭烽突入大同川驅)¶
(太原部落牛馬數萬轉戰至雲州新紀正月回鶻寇横水柵/略天徳振武軍三月回鶻寇雲朔六月劉沔及囬鶻戰于雲)¶
(州敗績按一品集奏回鶻事宜狀臣等見楊觀説縁回鶻赤/心下兵馬多散在山北恐與奚契丹室韋同邀截可汗所以)¶
<pb:KR2b0008_SBCK_021-9a>¶
(未敢逺去今因賜仲武詔令諭以朝㫖縁回鶻曽有忠効又/因殘破歸附國家朝廷事體須有存恤令奚契丹等與其同)¶
(力討除赤心下散卒遣可汗漸出漢界免有滯留此狀雖無/月日約須在楊觀自回鶻還赤心死那頡啜未敗前也又賜)¶
(可汗書云一昨數使却回皆言可汗只待馬價及令交付之/次又聞所止屢遷則是可汗邀求馬價而朝廷於此盡給之)¶
(也又七月十九日狀云望賜可汗書得嗢沒斯表稱在本國/之時各有本分馬其馬價絹並合落下請充進奉以可汗本)¶
(國殘破久在邉陲此已量與嗢沒斯優當其嗢沒斯以下本/分馬價絹便賜可汗然則給其馬價必在七月十九日前當)¶
(是時回鶻必未冦雲州敗劉沔突入大同川掠太原牛馬故/朝廷曲循其所求欲其早離塞下北去尚未有攻討之意也)¶
(又實錄八月壬戌朔李徳裕奏請遣石雄斫營取公主擒可/汗戊辰又奏斫營事令且住辛未詔發陳許徐汝襄陽兵屯)¶
(太原振武天徳救援按一品集徳裕論討襲回鶻狀云臣頻/奉聖㫖縁回鶻漸逼杷頭烽早須討襲臣比聞戎虜不解攻)¶
(城只知馬上馳突臣料必無遊奕伏道又不㑹斫營儻令石/雄以義武馬軍兼退渾馬騎精選步卒以為羽翼衘枚夜襲)¶
(必易成功狀無月日實錄據七日狀云今月一日所商量石/雄斫營事望且令駐故置之朔日耳此時猶云漸逼杷頭烽)¶
(則是尚未知過杷頭烽南也又八月七日論回鶻事宜狀云/回鶻自到杷頭烽北已是數旬奏報寂然更無侵軼察其情)¶
<pb:KR2b0008_SBCK_021-9b>¶
(狀只與在天徳振武界首不殊臣等今月一日所商量石雄/斫營事望且令住更審&KR0049;事勢據此狀意則是殊未知可汗)¶
(深入犯雲州也又八月十日請發陳許等兵狀云臣等昨日/巳於延英面奏請太原振武天徳各加兵備請更徴發陳許)¶
(徐汝襄陽等兵至河冰合時深慮可汗突出過河兼與吐蕃/連結則為患不細深要防虞其所徴諸道兵恐不可停須令)¶
(及冰未合前各到所在然則回鶻突入大同川犯雲州必在/八月之初一日七日猶未知九日始奏到故議發兵守備驅)¶
(逐實録新紀皆/誤今從舊紀)¶
丁丑賜嗢沒斯及其弟等姓名(舊紀六月嗢沒斯等/至京師制以嗢沒斯)¶
(充歸義軍使賜姓名李思忠以回鶻宰相受邪勿為歸義軍/副使賜姓名李𢎞順舊回鶻傳曰二年冬三年春回鶻七部)¶
(共三萬衆相次降於幽州詔配諸道有嗢沒斯受邪勿等/諸部降振武皆賜姓李氏及名思忠思貞思義今從實録)¶
遣石戒直還國賜可汗書(舊紀此詔在劉沔張仲武/為招討使下按一品集八)¶
(月十八日狀兩日來臣等竊聞外議云石誡直久在京城事/無巨細靡不諳悉昨縁收入鴻臚懼朝廷處置因求奉使意)¶
(在脱身又云石誡直先有兩男逃走必是已入回鶻料其此/去豈肯盡心伏望速詔劉沔所在勒回然則遣石戒直賜可)¶
<pb:KR2b0008_SBCK_021-10a>¶
(汗書必在此狀之前未/知後來果曽勒回否也)¶
十二月吐蕃來告達磨贊普之䘮(實録丁卯吐蕃/贊普卒遣使告)¶
(䘮廢朝三日贊普立僅三十餘年有心疾不知國事委政大/臣焉命將作少監李璟為弔祭使據補國史彞泰卒後又有)¶
(達磨贊普此年卒者達磨也文宗實録不書&KR0156;泰贊普卒舊/傳及續㑹要亦皆無達磨新書據補國史疑文宗實録闕略)¶
(故它書皆因而誤&KR0156;泰以元和十一年立至此二十七年然/開成三年巳卒達磨立至此五年而實録云僅三十年亦是)¶
(誤以達磨/為&KR0156;泰也)¶
洛門川討擊使論恐熱(補國史曰恐熱如末名農力/吐蕃國法不呼本姓但土族)¶
(則曰論官族則曰尚其中字即蕃/號也熱者例皆言之如中華呼郎)¶
資治通鑑考異卷第二十一¶

