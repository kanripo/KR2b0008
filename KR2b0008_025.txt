# -*- mode: mandoku-view -*-
#+TITLE: 資治通鑑考異
#+DATE: 2015-09-23 09:43:30
#+PROPERTY: JUAN 24
<pb:KR2b0008_SBCK_025-1a>¶
資治通鑑考異第二十五¶
　　　　臣司馬　光奉　勑編集¶
　　　　唐紀十七¶
中和三年二月韓簡為部下所殺(舊傳簡攻河陽行及/新郡為諸葛爽所敗)¶
(單騎奔廻憂憤疽發背而卒時中和/元年十一月也新傳亦同今從實錄)¶
莊夢蝶為賊所敗高仁厚代討之(張&KR1207;耆舊傳曰中和/四年甲辰春三月峽)¶
(路招討指揮使莊夢尚書為韓秀昇所敗退至忠州川主太/師召眉州刺史高仁厚使討秀昇等許以成功除梓帥即日)¶
(聞奏拜行軍司馬將歩卒千人三月五日進發句延慶耆舊/傳中和三年二月莊夢蝶為賊所敗川主喚仁厚奏授峽路)¶
(招討都指揮使將兵三千人三月辛丑進發實錄三年二月/夢蝶為賊所敗陳敬瑄奏以仁厚代夢蝶將兵三千進討詔)¶
(拜行軍司馬是月丁卯朔無辛丑辛丑乃四月五日延慶誤/也實錄三年二月敬瑄奏仁厚代夢蝶蓋亦用句傳年月今)¶
<pb:KR2b0008_SBCK_025-1b>¶
(從/之)¶
三月合淝楊行愍(十國紀年云楊行密六合人今/從薛居正五代史徐&KR0599;吴錄)¶
高仁厚擒韓秀昇(張&KR1207;耆舊傳中和四年髙僕射將歩卒/千人三月五日進發莊尚書三月二十)¶
(日齊進四月十四月峽路申四月一日大破峽賊句延慶耆/舊傳三年四月庚午擒韓秀昇捷書到府按是月丁酉朔無)¶
(庚午實錄中和三年四月庚子仁厚擒韓秀昇獻於行在初/仁厚至峽與賊戰其衆大敗賊中小校縛秀昇出降據鄭畋)¶
(集有覆黔南觀察使陳侁奏涪州韓秀昇謀乱已收管在州/&KR0049;敕旨狀云秀昇劫害黔府俘掠帥臣占據涪陵扼截江路)¶
(遽懷僣妄求作察廉陳侁爰命毛玭部領甲士直趍巢穴便/破城池迫逐渠魁勦除逆黨而諸家之説皆云仁厚所獲新)¶
(傳衆怒執秀昇以降仁厚檻車送行在斬於市張&KR1207;舊𦒿傳/中和二年三月千能反八月羅渾擎反十月句胡僧反十二)¶
(月羅天子反三年北路奏黄巢正月十日敗走收復長安正/月干能遣羅渾擎於新穿埧下二十七寨把斷水陸官路六)¶
(月韓求反其卭州賊首干能邐迤漸侵入蜀州界九月峽路/賊韓秀昇十月峽路賊屈行從反川主陳太師差押衙莊二)¶
(夢將兵二千十月二十日發往峽路討韓秀昇屈行從等十/一月三日高仁厚進發討干能九日收卭州境内諸寨十日)¶
<pb:KR2b0008_SBCK_025-2a>¶
(州縣豁平二十二日回戈朝見三日大設五日議功授眉州/刺史四年三月莊夢退至忠州川主差高仁厚將兵三月五)¶
(日進發莊尚書三月二十日齊進四月十四日申四月一日/大破峽賊擒秀昇等十五日東川楊師立反句延慶耆舊傳)¶
(止於鈔改張傳為之别無外事但移渾擎反於中和二年五/月胡僧羅天子反於六月韓求反於其年七月莊夢蝶討韓)¶
(秀昇屈行從以其年十月癸丑進發高仁厚破忏能等五賊/回朝見在其年十二月戊寅三年二月莊夢蝶為賊所敗川)¶
(主遣高仁厚將兵三月辛丑進發四月庚午擒韓秀昇捷書/到府是月楊師立反四年北路奏黄巢正月十日敗走收復)¶
(長安不知延慶改移年月别有所據邪將率意為之也至於/三年楊師立反四年收復長安其為乖謬尤甚於&KR1207;實錄干)¶
(能韓秀昇等事率依句傳而誤以韓秀昇反置七月高仁厚/討干能置十月削戊寅辛丑兩日改庚午為庚子此其異於)¶
(句傳也新紀三年十一月壬中西川行軍司馬髙仁厚及阡/能戰于卭州敗之續寶運錄中和三年涪州韓秀昇反冬干)¶
(能反髙仁厚討平之按賈緯唐年補錄及實錄所載鐵劵文/皆云維中和三年歳次癸卯十月甲午朔十六日己酉皇帝)¶
(賜功臣陳敬瑄鐵劵其文有戮干能如翦草除秀昇若焚巢/然則秀昇之敗必在此日前也張傳破秀昇在四年四月其)¶
(四年十月十日亦載賜川主太師鐵劵乃云維中和三年歳/次癸卯十月甲子朔五日戊辰文與補錄實錄同其昏耄如)¶
<pb:KR2b0008_SBCK_025-2b>¶
(此句傳取張事而改其年實錄用句年而改其日/其阡能韓秀昇等起滅不知的在何時今從實錄)¶
四月甲辰李克用收京師(舊紀四月庚子沙陀等軍趨長/安賊拒之於渭橋大敗而還李)¶
(克用乗勝追之己卯黄巢收殘衆由藍田關而遁庚辰收京/城楊復光告捷按是月丁酉朔無己卯庚辰敬翔梁太祖編)¶
(遺錄四月乙己巢焚宫闈省寺居第略盡擁殘黨越藍田而/逃明日上與諸軍收復長安實錄甲辰李克用與忠節將龐)¶
(從河中將白志遷横野將滿存朝邑將康師貞三敗賊于渭/橋大破之義成義武等軍繼進乙巳巢賊燔長安宫室收餘)¶
(衆自光泰門東走由藍田關以遁諸軍進收京師新紀三月/壬申李克用及黄巢戰于零口敗之四月甲辰又敗之于渭)¶
(橋丙午復京師舊傳曰四月八日克用合忠武騎將龐從遇/賊於渭南決戰三捷大敗賊軍十日夜賊巢散走詰旦克用)¶
(由光泰門入收京師巢賊出藍田七盤路東走関東新傳曰/克用遣部將楊守宗率河中將白志遷忠武將龐從等最先)¶
(進擊賊渭橋三戰三北於是諸節度兵皆奮無敢後入自光/泰門賊崩潰逐北至望春入昇陽殿闥巢夜奔衆猶十五万)¶
(聲趍徐州出藍田入商山程厈柔唐補紀曰楊復光帥十道/行營節度使王重榮李克用等兵士二萬餘人自光泰門入)¶
(襲逐至昇陽殿下殺賊盈萬黄巢軍敗陣上奔逃取藍田関/出後唐太祖紀年錄乙己巢敗焚宫室東走太祖襲收京師)¶
<pb:KR2b0008_SBCK_025-3a>¶
(唐年補錄八日克用等戰渭南三敗賊軍九月巢走按楊復/光露布云今月八日楊守宗等隨克用自光泰門先入京師)¶
(又云賊尚為堅陳來抗官軍自卯至申群凶大潰賊即時奔/遁南入商山然則官軍以八日入城賊戰不勝而走此最可)¶
(据今從之渭南之戰必在/八日以前諸書皆誤也)¶
楊復光遣使告捷(張&KR1207;耆舊傳中和三年北路奏黄巢正/月十日敗走收復長安城訖三月北路)¶
(行營收城將士並回戈句延慶耆舊傳曰四年北路奏黄巢/正月十日敗走收復長安三月北路行營破黄巢將士並回)¶
(延慶悉移&KR1207;四年事於三年三年事於四年而不移其/月日其為差謬又甚於&KR1207;今但云告捷更不著月日)¶
六月韋宙竒劉謙(新傳宙弟岫亦有名宙在嶺南以從女/妻小校劉謙或諫止之岫曰吾子孫或)¶
(當依之薛居正五代史韋宙出鎮南海謙時為衙校宙以猶/女妻之北夢𤨏言曰丞相韋公宙出鎮南海有小將劉謙者)¶
(職級甚卑氣宇殊異乃以從女妻之其内以非我族類慮招/物議風諸幕僚諫止之丞相曰此人非常流也佗日吾子孫)¶
(或可依之謙以軍功拜封州刺史韋夫人生子曰隠曰巖十/國紀年曰劉謙望字德光亦名知謙後止名謙唐咸通中為)¶
(廣州牙將韋宙以兄女妻之新傳/云岫知謙恐誤今從𤨏言紀年)¶
<pb:KR2b0008_SBCK_025-3b>¶
七月李克用為河東節度使鄭從讜詣行在(舊紀五月李/克用充河東)¶
(節度使七月詔鄭從讜赴行在新紀五月從讜為司空同平/章事賈緯唐年補錄五月制李諱可同平章事充河東節度)¶
(使舊從讜傳三年克用授河東節度代從讜五月十五日從/讜離太原道途多寇行次絳州留駐數月冬詔使追赴行在)¶
(復輔政唐末見聞錄曰五月敕除李尚書鴈門節度使六月/二十五日鴈門節度使李僕射般次於府東路過六月内有)¶
(除目到相公除替赴闕鴈門節度李相公除河東節度使十/五日相公取西明門進發當月内新使李相公有牓示安撫)¶
(在城軍人百姓曰無懐舊念各仰安家又曰晉王諱克用中/和三年五月一日自鴈門節度使拜平章事充河東節度使)¶
(按克用除河東及從讜復輔政諸書月日不同舊紀五月除/克用七月從讜赴行在不言入相新紀五月已為相尤誤舊)¶
(從讜傳五月十五日離太原又與紀相違唐年補錄五月制/止褒賞克用朱玫東方逵三人制詞鄙俚疑其非實唐末見)¶
(聞錄初云六月除河東後復云五月一日據實錄後唐太祖/紀年錄薛居正五代史皆在七月今從之從讜此年九月為)¶
(東都留守光啓二/年二月方再入相)¶
十月克用取潞州(實錄克用表李克脩為節度使於是分/昭義軍五州為二鎮薛居正五代史孟)¶
<pb:KR2b0008_SBCK_025-4a>¶
(方立傳曰潞人隂乞師於武皇中和三年十月武皇遣李克/脩將兵赴之方立拒戰大敗之由是連收澤潞二郡乃以克)¶
(脩為節度使按薛史張全義傳諸葛爽表全義為澤州刺史/爽卒李罕之據澤州蓋克脩止得潞州澤為河陽所取也)¶
四年二月克用自河中陜渡河(唐末見聞錄晉王三月十二/日發大軍討黄巢太祖紀年)¶
(錄正月太祖帥師五萬自澤潞將下天井關河陽屯萬善乃/改轅蒲陝度河薛居正五代史但云四年春按四月已與巢)¶
(戰三月十三日發晉陽似太晩又克用表云昨二月内頻得/陳許徐汴書牒今從舊紀又克用自訴上表云遂從陜服徑)¶
(達許由是於蒲/陜兩道度兵也)¶
三月楊師立移檄數陳敬瑄罪(張&KR1207;耆舊傳中和四年四/月十五日東川楊師立反)¶
(下載師立檄文則云三月/三日自相違今從實錄)¶
五月張歸霸及從弟歸厚降朱全忠(崇文院有梁功臣/列傳不著譔人名)¶
(氏云張歸厚祖興父處讓歸厚中和末與伯季自寃句相率/來投薛居正五代史張歸霸祖進言父實歸厚傳無父祖但)¶
(云與兄歸霸皆來降據梁功臣/傳父祖與歸霸不同當是從弟)¶
<pb:KR2b0008_SBCK_025-4b>¶
全忠攻李克用於上源驛(梁太祖編遺錄甲戌并帥自曹/南旋師上出封丘門迎勞之克)¶
(用堅請入州内上初止之乃於門外陳設次舎將安泊之克/用不諾因縱蕃騎突入馳至上源驛既不可遏上乃与之並)¶
(轡送至驛亭是日晩備宴宴罷復張樂繼燭而飲克用酒酣/使氣廣須樂妓頗恣無厭之欲又以醜言陵侮於上時蕃將)¶
(皆被甲胄以衛克用上既甚不懽遽起圖之遂令都將楊彥/洪潛率甲士入驛戮之時夜將半克用沈醉怱大雷雨暴至)¶
(克用不覺近侍人乃滅燭推於床下藏之蕃戎與我師𨷖戰/移時方敗楊彥洪中流矢而斃是時隂黑克用遇二卒背負)¶
(登尉氏門因得懸縋而出乗牛行數里以投其衆餘親衛數/百人皆勦之其後克用至太原以是事表訴于唐帝蒲帥亦)¶
(継馳書請上與克用和解上終不釋憾此乃敬翔飾非今不/取實錄甲戌李克用次汴州駐軍近郊朱全忠請館于上源)¶
(驛乃以腹心三百餘自衛全忠以克用兵從簡少大軍在逺/謀害之是夜置酒宴罷以兵圍驛縱火焚之薛居正五代史)¶
(梁太祖紀曰五月甲戍帝與晉軍振旅歸汴館克用於上源/驛既而備犒宴之禮克用乘醉任氣帝不平之是夜命甲士)¶
(圍而攻之後唐武皇紀曰班師過汴汴帥迎勞於封禪寺請/武皇休於府第乃館於上源驛是夜張樂陳宴席武皇酒酣)¶
(戯諸侍妓與汴帥握手叙破賊事以為樂汴帥素忌武皇乃/與其將楊彥洪密謀竊發攻傳舎按全忠是時兵力尚微天)¶
<pb:KR2b0008_SBCK_025-5a>¶
(下所與為敵者非特患克用一人而借使殺之不能併其軍/奪其地也蓋克用恃功語或輕慢全忠出於一時之忿耳今)¶
(從薛史/梁紀)¶
六月鄭軍雄斬楊師立出降(張&KR1207;耆舊傳四年七月一日/髙僕射羽檄入城云云師立)¶
(自殺七月三日張鄭二將持師立首級出降七月七日高僕/射上東川句延慶傳曰三年五月髙公進軍東川城下飛檄)¶
(入城師立自刎七月辛酉師立首級至成都實錄六月丙申/高仁厚奏東川都將鄭君雄梟斬楊師立傳首於行在是日)¶
(詔以仁厚為東川節度使續寶運錄二月梓州觀察使楊師/立反敕差蜀將髙仁厚等討平六月三日收得梓州并楊師)¶
(立首級至駕前新紀七月辛酉楊師/立伏誅今日從續寶運錄事從實錄)¶
林言斬黄巢(續寶運錄曰尚讓降徐州黄巢走至碣山路/被諸軍趂逼甚乃謂外甥朱彥之云云外甥)¶
(再三不忍下手黄巢乃自刎過與外甥外甥將至路被沙陁/博野奪却兼外甥首級一時送都統軍中舊紀七月癸酉賊)¶
(將林言斬黄巢黄揆黄秉三人首級降舊傳巢入㤗山徐帥/時溥遣將張友與尚讓之衆掩捕之至狼虎谷巢將林言斬)¶
(巢及二弟鄴揆等七人首并妻子函送徐州新紀七月壬午/黄巢伏誅新傳巢計蹙謂林言曰汝取吾首獻天子可得冨)¶
<pb:KR2b0008_SBCK_025-5b>¶
(貴母爲它人利言巢甥也不忍巢乃自刎不殊言因斬之函/首將詣時溥而太原博野軍殺言與巢首俱上今從新傳)¶
七月壬午戮巢姬妾(張&KR1207;舊耆傳中和三年五月二十日/北路軍前進到黄巢首級妻男今不)¶
(取其年月/而取其事)¶
八月李克用請麟州𨽻河東(新方鎮表中和二年河東節/度増領麟州誤也今從唐末)¶
(見聞/錄)¶
十一月王建等奔行在(實錄九月山南西道節度使鹿晏𢎞/爲禁軍所討弃城奔許州晏𢎞大將)¶
(王建韓建張造晉暉李師太各率本軍降田令孜以建等楊/復光故將薄其賞皆除諸衛將軍十一月戊午朔建等以軍)¶
(三千至行在田令孜錄爲假子統以舊軍號隨駕五都按建/等既降始遣禁軍討晏𢎞實錄云九月晏𢎞弃城去太早十)¶
(一月又云建等降重復上云賞薄下云爲假子自相違新傳/帝還晏𢎞懼見討引兵走許州王建帥義勇四軍迎帝西縣)¶
(按帝尚在成都云迎帝西縣亦誤也今月/從實錄事從薛居正五代史韓建王建傳)¶
鹿晏𢎞陷襄州劉巨容奔成都(實錄光啓元年四月蔡/賊攻陷襄州劉巨容死)¶
<pb:KR2b0008_SBCK_025-6a>¶
(焉新傳晏𢎞引麾下東出襄鄧宗權遣趙德諲合晏𢎞兵攻/襄州巨容不能守奔成都龍紀元年田令孜殺之按晏𢎞中)¶
(和四年十一月已據許州又巨容所以/奔成都以天子在蜀故也今從新傳)¶
周岌弃鎮走晏𢎞據許州(實錄鹿晏𢎞䧟許州殺節度/使周岌據其鎮又曰初晏𢎞)¶
(據有興元部將王建等率衆歸行在乃詔禁兵討之晏𢎞懼/弃城歸鄉里周岌閒其至遁去晏𢎞自稱留後朝廷因以節)¶
(旄命之始云殺後云遁/去自相違今從其後)¶
十二月鄭鎰表陳巖為福建觀察使(實錄七月泉州刺史/陳巖逐福建觀察使)¶
(鄭鎰自知使務又曰十二月壬寅以巖為福建觀察使巖既/逐鎰逼鎰薦已為代朝廷因命之按巖既逐鎰則鎰不在福)¶
(州巖安能逼之薦已新王潮傳亦曰黄巢將竊有福州王師/不能下建人陳巖率衆拔之又逐觀察使鄭鎰自領州詔即)¶
(授刺史按劉恕閩錄黄巢䧟閩粤巖聚衆千餘人號九龍軍/福建觀察使鄭鎰奏為團練副使左箱都虞侯李連驕慢不)¶
(法縱其徒為郡人患巖將按誅之連奔谿洞中合衆/攻福州巖擊破之鎰表巖自代拜觀察使今從之)¶
山南東道上馮行襲功(薛居正五代史行襲傳曰洋州節/度使葛佐秦辟為行軍司馬請將)¶
<pb:KR2b0008_SBCK_025-6b>¶
(兵鎮谷口通秦蜀道由是益知名新傳曰行襲乗勝逐刺史/吕燁據均州劉巨容因表為刺史武定節度使楊守忠表為)¶
(行軍司馬使領兵搤谷口以通秦蜀新紀光啓元年四月武/當賊馮行襲陷均州逐刺史吕燁在劉巨容奔成都後行襲)¶
(傳云巨容以功上/言誤也今從薛史)¶
李昌言薨(諸書皆無昌言卒年月惟實錄於李昌符傳中/云李昌言病請昌符權留後昌言死詔除節度)¶
(使按實錄中和三年五月昌言加檢校司徒光啓元/年二月昌符始見故以昌言薨附於中和四年之末)¶
光啓元年正月盧光稠陷䖍州稱刺史(歐陽脩五代史曰/盧光稠譚全播皆)¶
(南康人光稠狀貌雄偉無它材能而全播勇敢有識略然全/播常竒光稠為人唐末羣盜起全播聚衆立光稠為帥是時)¶
(王潮攻陷嶺南全播攻潮取其䖍韶二州十國紀年全播推/光稠為之謀主所向克捷光啓初據䖍州光稠自稱刺史天)¶
(復中陷韶州光稠使其子延昌守之按新紀光啓元年正月/光稠陷䖍州天復二年陷韶州歐陽脩以為同時取䖍韶二)¶
(州誤也今/從新紀)¶
三月秦宗權稱帝(舊宗權傳但云巢賊既誅僣稱帝號實錄/明年十月襄王即位宗權已稱帝不從新)¶
<pb:KR2b0008_SBCK_025-7a>¶
(舊紀皆無之不知宗權以何年/月稱帝今因時溥為都統書之)¶
王鎔惡李克用之彊(太祖紀年錄薛居五代史/作王景崇誤也今從舊紀)¶
七月常濬上䟽論田令孜之黨坐貶死(實錄不言令孜/黨為誰按蕭遘)¶
(等請誅令孜表云韋昭度無致君許國之心多醜正比頑之/迹令孜黨蓋謂昭度也續寶運錄曰七月二日表入上覽之)¶
(不恱顧謂侍臣曰藩鎮若見此表深為忿恨自此猜閒其何/可堪至二十八日敕貶濬為萬州司户疑三日脱誤當為二)¶
(十三日今/從實錄)¶
十月王重榮求救於李克用(太祖紀年錄曰朱玫李符每/連衡入覲於天子指陳利害)¶
(規畫方略不祐太祖黨庇逆温太祖拗怒滋甚時田令孜惡/太祖與河中膠固奏云王重榮北引太原其心可見不可處)¶
(之近輔定州王處存忠孝盡心請授以蒲帥移重榮於定州/天子從之重榮憤憤不恱告於太祖曰主上新返正大臣播)¶
(弃此際無辜遽被斥逐明公當鑑其深心今日使僕安歸㑹/太祖憤怒朱玫軰即報曰當與公提鼓出汜水關誅逆賊之)¶
(後則去此䑕軰如疾風之去鴻毛耳重榮曰吾地迫邠岐公/若師出關東二兇必𫝊吾城下不若先滅一兇去其君側歐)¶
<pb:KR2b0008_SBCK_025-7b>¶
(陽脩五代史重榮使人給克用曰天子詔重榮俟克用至與/處存共誅之因偽為詔書示克用曰此是朱全忠之謀也克)¶
(用信之按時朝廷踈忌重榮克用/亦知之恐無是事今從紀年錄)¶
田令孜遣朱玫李昌符討重榮(新令孜傳云令孜自將討/重榮帥玫等兵三萬壁沙)¶
(苑今從/實錄)¶
十二月玫昌符大敗(新傳曰克用上書請誅令孜玫帝和/之不從大戰沙苑王師敗玫走還邠)¶
(州與昌符皆耻為令孜用還與重榮合神䇿兵潰克用逼京/師令孜計窮乃劫帝夜啓開逺門出奔自賊破長安火宫室)¶
(廬舎什七後京兆王徽葺復粗完至是令孜唱曰王重榮反/命火宫城唯昭陽蓬萊三宫僅存按令孜奉車駕幸近藩避)¶
(亂其志亦俟兵退復還何為火宫城殆必不然實錄六月令/孜遣邠岐討重榮九月邠岐始屯沙苑重榮求援於克用十)¶
(一月克用重榮對壘于沙苑表請誅令孜朱玫十二月癸酉/合戰朱玫敗走太祖紀年錄十一月重榮遣使乞師且言二)¶
(鎭欲加兵於已太祖欲先討朱温重榮請先滅二鎭太祖表/言二鎮黨庇朱温請自渭北討之亦不言其附令孜玫河中)¶
(也又言重榮與邠鳯兵對壘月餘十二月太祖度河與朱玫/戰朱玫敗走若自九月至十二月非止月餘矣疑實錄遣邠)¶
<pb:KR2b0008_SBCK_025-8a>¶
(岐討河中及邠歧屯沙苑太近/前今並因十二月戰沙苑見之)¶
二年正月張郁陷常州(皮光業見聞錄曰郁潤州小將也周/寶差郁押兵士三百人戍於海次因)¶
(正且酗酒殺使府安慰軍將度不免禍遂作亂潤州差拓跋/從領兵討之郁自常熟縣取江隂而入常州刺史劉軰到任)¶
(方一月親執牌印於㦸門而降新紀曰正月辛巳郁陷常州/按皮錄但言郁以正旦殺安慰軍將耳非當日即陷常州新)¶
(紀誤/也)¶
上發寶雞王建前驅(毛文錫王建紀事云光啓二年正月/辛巳車駕次陳倉二月辛亥朱玫遣)¶
(兵攻逼行在庚申陷虢縣三月甲午將移幸梁洋以上為清/道斬斫使戊戌邠師至石鼻己亥石鼻不守庚子㓂逼寳雞)¶
(辛丑車駕南引今但/取其事不取其月日)¶
三月鄭從讜守太傅兼侍中(新宰相表從讜入三公門不/為眞相按新傳拜司空復秉)¶
(政進太傅兼侍中從至興元/以太子太保還第新表誤也)¶
丙申車駕至興元(皮光業見聞錄正月乙酉車駕次寶雞/王建紀事正月辛巳次陳倉二月辛亥)¶
<pb:KR2b0008_SBCK_025-8b>¶
(朱玫將ခ跌師瑀逼行在破楊晟於潘氏庚申陷虢縣三月/甲午僖宗將移幸梁洋戊戌邠師至石鼻己亥石鼻不守庚)¶
(子㓂逼寶雞辛丑車駕南引四月庚申達襃中舊紀正月戊/子田令孜迫乗輿幸興元庚寅次寶雞癸巳朱玫至鳯翔令)¶
(孜聞邠軍至奉帝入散關三月丙申車駕至興元唐年補錄/三月十七日車駕至興元即丙申也實錄正月乙酉車駕次)¶
(寶雞戊子癸巳三月丙申與舊紀同新紀正月戊子如興元/癸巳朱玫叛㓂鳯翔三月丙申次興元諸書月日不同如此)¶
(若依新舊紀實錄則離寶雞六十四日乃至興元似太緩若/依紀事則寶雞危逼之地車駕留彼八十日似太久要之僖)¶
(宗以棧道燒絶自他道﨑嶇至山南容有六十餘日/之久至於留寶雞八十日必無此理今從新舊紀)¶
陳敬瑄殺高仁厚(張&KR1207;耆舊傳不言仁厚所終惟數敬瑄/六錯云太師殺髙仁厚一錯又云髙僕)¶
(射權謀智勇累有大功於太師又極忠孝若在王司徒不過/梓潼昭宗實錄文德元年八月仁厚楊師立羅元杲王師本)¶
(俱贈官云皆先朝以疑似獲罪今從新紀/新傳參以二書自它仁厚事更無所見)¶
四月朱玫自兼左右神策十軍使(實錄玫自補大丞相按/唐無此官又下五月玫)¶
(自加侍中蓋唐末著小説者謂平章事或/侍中為大丞相耳實錄因其文而誤也)¶
<pb:KR2b0008_SBCK_025-9a>¶
田令孜自除西川監軍(舊紀實錄皆云二月以令孜為西/川監軍舊傳云令孜懼引楊復恭)¶
(代已從幸梁州求為西川監軍新傳云令孜留不去及帝病/乃赴成都表解官求醫蓋取張&KR1207;之説耳按王建紀事四月)¶
(庚申達褒中令孜以罪舋貫盈且慮禍及於是自授/西川監軍使以避指斥復規與敬瑄為巢窟今從之)¶
五月蓋寓説李克用誅朱玫(實錄楊復恭兄弟於李克/用三重榮有破賊連衡之)¶
(舊乃奏遣崇望齎詔宣諭兼達復恭之意重榮克用皆聽命/按後唐太祖紀馬錄偽使至太原太祖詰其事狀曰皆朱玫)¶
(所為將斬之以徇大將蓋寓等言云云太祖燔偽詔械其使/馳檄喻諸鎭曰今月二十日得襄王偽詔及朱玫文字云田)¶
(令孜脅遷鑾駕播越梁洋行至半塗六軍変擾遂至蒼黄而/晏駕不知殺逆者何人永念丕基不可无主昨四鎭藩后推)¶
(朕纂承已於正殿受冊畢改元大赦者李煴出自贅疣名汙/藩郊智昏菽麥識昧機權李符虜之以塞辭朱玫賣之以為)¶
(利吕不韋之竒貨可見姦邪蕭世誠之土囊期於匪夕近者/當道徑差健歩奉表起居行朝見駐巴梁宿衛比无騷動而)¶
(朱玫脅其孤騃自號台衡敢首乱階明言晏駕熒惑藩鎭凌/弱廟朝云云按舊復恭崇望傳及諸家五代史亦不言克用)¶
(因復恭崇望而推戴僖宗今不取又於時煴未即位改元偽/詔亦恐非也編遺錄二年春正月壬午唐室有襄王之乱僖)¶
<pb:KR2b0008_SBCK_025-9b>¶
(帝駐蹕梁洋襄王遂丁偽命以檢校太傅令/吏左環賫所/授偽官告一通左環至具事以聞上怒四責環將加其罪久)¶
(乃赦之遂令焚毁於庭按正月朱玫未立襄/王編遺錄亦誤也今從薛居正五代史梁紀)¶
六月鎭海牙將丁從實襲常州(新紀武寧軍將丁從實/陷常州今從皮氏見聞)¶
(錄)¶
八月王潮殺廖彦若(新紀八月王潮陷泉州刺史劉彦若/死之按諸書皆云廖彦若新紀作劉)¶
(恐/誤)¶
十月董昌遣錢鏐取越州(實錄辛未以杭州刺史董昌/為浙東觀察使按此年十一)¶
(月鏐始抜越州十二月擒漢宏昌/始自稱知浙東軍府事實錄誤也)¶
李克脩攻邢州不克(太祖紀年錄邢人出戰又敗之孟方/立求救於鎭州王鎔出兵三万赴援)¶
(我軍乃退舊鎔傳是時天子蒙塵九有羹沸河東李克用虎/視山東方謀吞據鎔以重賂結納以修和好晉軍討孟方立)¶
(於邢州鎔常奉以芻糧據此則鎔助/克用攻邢州也未知孰是今皆不取)¶
<pb:KR2b0008_SBCK_025-10a>¶
十一月丙戍劉漢宏奔台州(實錄漢宏被殺在董昌除/浙東前據范坰吴越備史)¶
(漢宏敗走至十二月/死皆有日今從之)¶
朱全忠取滑州虜安師儒(實錄告於行在命全忠兼領/義節度使按大順元年始以)¶
(全忠兼宣義節度使全忠猶辭/以授胡眞此際未也實錄誤)¶
十二月杜雄執劉漢宏(十囯紀年十二月丙午杜雄執漢/宏按十二月丙子朔无丙午紀年)¶
(誤)¶
壽州刺史張翺(妖乱志作張敖吳錄作/張滶今從十囯紀年)¶
朱瑾逐齊克讓(薛居正五代史云/虜克讓今從舊傳)¶
三年二月田令孜流端州不行(實錄載敕曰令孜雖已削/奪在身官爵宜剝服色配)¶
(端州長流百姓新傳曰削官爵流儋州然猶依敬瑄不行張/&KR1207;耆舊傳云大駕廣明二年春孟到蜀叟嘗接識北司諸官)¶
(子弟有光啓門承旨似先大夫爲叟言去年黄巢凌犯聖上/蒼忙就路諸王多是徒行壽王至斜谷行不得襪一足跣一)¶
<pb:KR2b0008_SBCK_025-10b>¶
(足偃卧磻石上田軍容在後收拾驅壽王壽王起告軍容行/不得與箇馬騎軍容云山谷閒何処得馬以鞭一抶之令行)¶
(雖廽首无言𠂻心深衘此恨尔後經今八年僖宗皇帝在寶/雞行宫寢疾月餘弥留臣下皆知不起于疾内外屬望在於)¶
(壽王壽王行孝大度𢎞寛有斷衆所歸心軍容聞大恐就御/寢問識臣否帝目瞪不語軍容大驚尋時矯制除西川監軍)¶
(使仍馳驛赴任遂將拱宸奉鑾兩都自衛星夜倍程軍容才/到西川僖宗已崩囯朝果冊壽王登極皇帝位於是積年怨)¶
(恨今日逞其志矣新令孜傳取之據實錄令孜光啓二年為/西川監軍此月流端州在昭宗即位前自為楊復㳟所擯耳)¶
(十囯紀年曰三月僖宗東還詔流令孜儋州敬瑄端/州皆拒朝命此據張&KR1207;𦒿舊傳致誤耳今從實錄)¶
李國昌薨(薛居正五代史武皇紀囯昌中和三年薨唐末/見聞錄中和三年十月老司徒薨舊書中和三)¶
(年十月囯昌卒後唐献祖紀年錄光啓中薨於位新沙陀傳/光啓三年囯昌卒太祖紀年錄光啓三年正月云是歳献祖)¶
(文皇帝之喪太祖哀毁行服不獲/專征實錄置此年二月今從之)¶
三月癸巳鎭海軍逐周寶(實錄寶被逐在四月恐四月/約奏到耳吳越備史三月壬)¶
(辰新紀癸/巳今從之)¶
<pb:KR2b0008_SBCK_025-11a>¶
四月徐約逐張雄(呉越備史四月六合鎭將徐約攻陷蘇/州約曹州人也初從黄巢攻天長遂歸)¶
(高駢駢用為六合鎭將浙西周寶子壻揚茂實為蘇州刺史/約攻破之遂有其地據實錄寶以其壻為蘇州刺史朝廷已)¶
(除趙載代之張雄據蘇州必在/載後備史恐誤今從新紀傳)¶
髙郵鎭遏使張神劔(十囯紀年張雄淮南人善劔號張/神劔今欲别於前蘇州刺史張雄)¶
(故從妖乱志/但稱神劔)¶
朱全忠襲殺盧塘(薛居正五代史云四月庚午按長/曆四月甲辰朔无庚午薛史誤)¶
楊行密借兵於和州刺史孫端(妖乱志中和三年高駢/差梁纉知和州纉以孫)¶
(端窺伺和州已久不如因而與之以責其効駢强之既行/果為端所敗及歸和州尋陷於端蓋端自是遂據和州也)¶
五月戊戌行密抵黄陵秦彦城守(妖乱志六月癸卯/朔秦彦命鄭漢璋)¶
(等守諸門按宼至城下即應城守豈有/戊戌行密至癸卯始守城乎今不取)¶
李克用遣安金俊助李罕之張全義(太祖紀年錄七月/癸巳澤州刺史張)¶
<pb:KR2b0008_SBCK_025-11b>¶
(全義弃城而遁太祖以安金俊為澤州刺史薛居正五代史/亦云七月武皇以金俊為澤州刺史按實錄六月全義巳除)¶
(河南尹薛史罕之傳罕之求援克用遣澤州刺史/安金俊助之蓋二人先以澤州賂克用非七月也)¶
表全義為河南尹(薛居正五代史克用表張言為河南尹/東都留守實錄以澤州刺史李罕之為)¶
(河陽節度使懐州刺史張全義為河南尹按諸葛爽表全義/為澤州刺史及仲方敗罕之據澤州全義據懐州耳非刺史)¶
(也)¶
八月朱全忠誣朱瑄招誘宣武軍士(編遺錄八月丙午/都指揮使朱珍以)¶
(諸都將士日有逃逸者初未曉其端今乃知為鄆帥朱瑄因/前年与我師㑹合討伐蔡宼睹將士驍勇潛有窺覬之心密)¶
(於境上懸金帛招誘如至者皆厚而納焉積亡既多上察之/且不平是事因移文追索亡者朱宣来言不遜上益怒其欺)¶
(罔乃議舉兵伐之新傳全忠與朱瑄情好篤密而内忌其雄/且所據皆勁兵地欲造怨乃圖之即聲言宣納汴亡命移書)¶
(讓瑄以新有恩於全忠故荅檄恚望全忠由是顯結其隙髙/若拙後史補曰梁太祖皇帝到梁園深有大志然兵力不足)¶
(常欲外掠又虞四境之難每有鬱然之狀時有薦敬秀才於/門下乃白梁祖曰明公方欲圖大事輕重必為四境所侵但)¶
<pb:KR2b0008_SBCK_025-12a>¶
(令麾下將士詐為叛者而逃即明公奏于主上及告四鄰以/自襲叛徒為名梁祖曰天降竒人以佐於吾初從其謀一出)¶
(而致衆十倍蓋翔為温畫䇿詐/令軍士叛歸瑄以為舋端也)¶
十月杜稜拔常州(實錄五月鏐攻常州丁從實投髙霸/吴越備史在十月新紀十月甲寅陷)¶
(常州今/從之)¶
十一月敬翔佐朱全忠(薛居正五代史翔傳曰翔每有所/裨賛亦未嘗顕諫上俛仰顧歩間)¶
(微示持疑尔而太祖已察必改行之故裨佐之迹人莫得知/按張昭逺莊宗列傳曰温狡譎多謀人不測其際唯翔視彼)¶
(舉錯即揣知其心或有所不備因為之助温大恱/自以得翔之晩故軍謀政術一切諮之薛史誤)¶
全忠兼淮南節度使(舊紀十一月秦彥引孫儒之兵攻廣/陵行宻遣使求援于朱全忠制授全)¶
(忠兼淮南節度使行營兵馬都統薛居正五代史梁太祖紀/朝廷就加帝兼領淮南節度在八月十囯紀年曰初僖宗聞)¶
(淮南乱以朱全忠兼淮南節度使至是行密遣使以/破賊告全忠在十月行密初入&KR0045;州時今從實錄)¶
王建攻成都(始建宿衛之時嘗領壁州刺史光啓二年四月/已出為利州刺史而舊紀薛居正五代史實錄)¶
<pb:KR2b0008_SBCK_025-12b>¶
(新紀皆云以壁州刺史攻成都誤也張&KR1207;耆舊傳曰光啓四/年戊申十月十日田軍容除西川監軍使此月到十一月一)¶
(日僖宗皇帝晏駕昭宗即位改文德元年文德二年己酉太/師有除未下聞朝廷降使三軍百姓憎道詣驛就使車訴論)¶
(二十年鐵劵有一人驛亭截耳時有微雨卧踞於泥天使親/之无言良久曰不必不必索馬揮鞭便發太師軍容專差親)¶
(信於人衆中探使有何言既聞二人神色俱喪乃理兵講武/更創置三都黄頭都以親宻者管之諸軍頻閲隊十月探知)¶
(朝廷除韋相公授西川節度使已宣麻軍容甚有懼色乃以/書召閬州王司徒計其過綿州即出兵拒之令其怒怒必攻)¶
(諸州所在發兵交戰此是軍容計恐韋相公来交代以兵隔/之言王司徒来侵我我所舉兵蓋與王氏相敵欲遮其反名)¶
(十二月二十日驅人上城一更出兵數千人排於城外北面/堤上二十一日王司徒大軍已至城下於城北街去来鬬數)¶
(合已時川軍被一時築過橋堤上排者大走並收入城至暮/王司徒收軍宿七里亭二十二日早又進軍逼城至午又退)¶
(止七里亭二十三日早引軍入新繁濛陽諸縣界城内出軍/日有相持此年十一月改元龍紀元年己酉二月二十五日)¶
(大戰三郊乃各下數寨相守所至縣邑大遭焚燒户口逃竄/十囯紀年曰王建起兵攻成都諸書歳月不同蓋建事成之)¶
(後其徒以擅舉兵侵盜為耻為之隠惡襲據閬州多言除移/尤許光啓末宼西川攻陳敬瑄事或移在文德年韋昭度鎭)¶
<pb:KR2b0008_SBCK_025-13a>¶
(蜀敬瑄不受代後或云朝廷削奪敬瑄官爵建始㑹昭度討/伐皆若受命勤王之師故李昊蜀書毛文錫紀事張&KR1207;錦里)¶
(耆舊傳楊堪平蜀德政碑吴融生祠堂碑馮涓大㕔壁記収/復卭州壁記皆當是時撰錄而自相抵梧吴融云歳在作噩)¶
(之年相囯韋公奉命伐蜀又云聖上即位之明年詔大丞相/韋公鎭蜀起兵屬丞相以討不庭尋拜公永平節度兼都指)¶
(揮使今按舊僖宗紀光啓三年十二月東川顧彥朗壁州刺/史王建連兵五萬攻成都陳敬瑄告難于朝詔中使諭之唐)¶
(年補錄光啓三年十二月以西川陳敬瑄東川顧彥朗相持/詔李茂貞移書和解与唐莊宗功臣列傳唐列祖實錄五代)¶
(史王建傳莊宗實錄范質五代通錄王衍傳所載略同韋昭/度以文德元年六月始除西川節度使十月至成都陳敬瑄)¶
(不受代昭度表敬瑄叛十二月丁亥除昭度招討使王建永/平節度使據長歷是年十二月甲子朔丁亥二十四日也龍)¶
(紀元年丁酉朔正月詔命始至成都吴融據昭度受招討使/歳月故云作噩之年伐蜀是歳乃昭宗即位之明年韋公鎭)¶
(蜀在前一年蓋融誤以伐蜀為鎭蜀耳舊紀云文德元年六/月以韋昭度為西川節度兩川招撫制置使新書昭宗本紀)¶
(文德元年十月陳敬瑄反十二月丁亥韋昭度為招討使皆/是也而舊紀誤云龍紀元年正月除昭度東都留守五月王)¶
(建陷成都自稱留後新書陳敬瑄傳全用張&KR1207;耆舊傳云先/除昭度節度使然後田令孜召建以限朝廷与本紀及韋昭)¶
<pb:KR2b0008_SBCK_025-13b>¶
(度傳自相違戾最為差謬張&KR1207;自言年僅八十追記為兒童/以來平生見聞為耆舊傳故其叙事鄙俚倒錯与舊史年月)¶
(不相符合今從五代史王建傳又新紀文德元年六月王建/陷漢州執刺史張頊實錄龍紀元年正月建破鹿頭関張頊)¶
(來拒戰敗之按光啓三年十二月韋昭度討陳敬瑄以漢州/刺史顧彥暉為軍前指揮使蓋其年冬建破漢州顧彦朗即)¶
(以彦暉為刺史新紀實/錄皆誤今從十囯紀年)¶
十二月(長曆閏十一月庚子朔十二月己巳朔新舊紀閏/月无事不見新紀十二月癸巳在此月是亦以十)¶
(一月為閏妖乱志有後十一月十囯紀年亦閏十一月惟薛/居正五代史梁紀十二月後有閏月實錄閏十二月庚子朔)¶
(今不/取)¶
周寶卒(吴越備史寶病卒實錄鏐迎至郡氣卒於樟亭驛/新紀十月丁卯鏐殺周寶十囯紀年此月乙未寶)¶
(卒或云鏐殺之新傳云鏐迎寶舎/樟亭未幾殺之今從吳越備史)¶
錢鏐克潤州(吳越備史明年正月丙寅克潤州斬薛朗按/朗斬於杭州必不同在一日今從十囯紀年)¶
文德元年正月朱全忠為蔡州都統(新紀正月癸亥全/忠為蔡州都統編)¶
<pb:KR2b0008_SBCK_025-14a>¶
(遺錄二月癸未上以時溥阻我兼鎭具事奏聞丙戌上奉唐/帝正月二十五日制命授蔡州四面行營都統則丙戌乃全)¶
(忠受詔之日實錄薛居正五代史皆云二月丙戌因此而誤/也舊紀五月丁酉朔制以全忠為蔡州都統月日尤誤今從)¶
(編遺錄/新紀)¶
丙寅錢鏐斬薛㓪(新紀丙寅薛㓪伏誅鏐陷潤州十/囯紀年丁巳斬朗今從吳越備史)¶
二月魏慱牙兵逐樂彦禎(舊傳彦禎危懼而卒實錄彥貞/懼自求避位退居龍興寺軍衆)¶
(迫令為僧舊紀魏博軍乱逐彦/禎若卒不應云逐今從實錄)¶
三月日食既(舊紀僖宗百僚上徽號曰聖文睿德光武弘/孝皇帝三月戊戌朔御正殿受冊昭宗紀大)¶
(紀大順元年正月戊子朔百僚上徽號曰聖文睿德光武/𢎞孝皇帝豈有二帝徽號正同今從新紀止是昭宗尊號)¶
立壽王傑為皇太弟(唐年補錄僖宗御樓後不豫暴崩楊/復恭等祕喪不發時十六宅諸王從)¶
(行乃於六宅中推帝為監囯帝之上有盛王儀王皆懿宗之/子帝居六宅之第三人舊紀羣臣以吉王最賢又在壽王之)¶
(上將立之唯揚復恭請以壽王監囯按昭宗懿宗第七子/吉王保第六新舊傳懿宗八子无盛王儀王今從舊紀)¶
<pb:KR2b0008_SBCK_025-14b>¶
朱全忠遣朱珍等救樂從訓(薛居正五代史珍傳曰珍/軍于内黄敗樂從訓万餘)¶
(人按珍往救從訓而云敗從訓誤也葛從周傳曰從太祖渡/河拔黎陽李固臨河等鎭至内黄破魏軍萬餘衆據薛史紀)¶
(傳皆云太祖遣朱珍等救從訓/獨從周傳云從太祖恐誤也)¶
四月孫儒陷楊州(實錄儒陷&KR0045;州在五月恐是約奏到日/今據舊紀云四月壬午朔新紀云戊辰)¶
(妖乱志云四月癸未朔甲申儒陷&KR0045;州吳錄/十囯紀年旡日但云四月今從舊紀紀年)¶
資治通鑑考異卷第二十五¶
<pb:KR2b0008_SBCK_025-15a>¶

