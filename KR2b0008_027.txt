# -*- mode: mandoku-view -*-
#+TITLE: 資治通鑑考異
#+DATE: 2015-09-23 09:43:30
#+PROPERTY: JUAN 26
<pb:KR2b0008_SBCK_027-1a>¶
資治通鑑考異卷第二十七¶
　　臣　司馬　光　奉¶
　　唐紀十九¶
元化元年正月韓建為修宫闕使(實錄建以行宫卑庳/無眺覽之所表献城)¶
(南别墅建初修南莊起楼觀䟽池沼欲為南内行廢立之事/其叔父豐見其䟦扈謂建曰汝陳許閒一民乗時危乱位至)¶
(方鎮不能感君父之恵而欲以同華兩州百里之地行廢立/覆族在旦莫矣吾不如先自裁免為汝所累由是建稍弭其)¶
(志及李茂貞表請助營宫苑又聞朱全忠繕治洛陽累表迎/駕建懼故急營葺長安率諸道助役而又親程功焉按建若)¶
(欲廢立何必先/營南内今不取)¶
九月羅𢎞信薨(薛居正五代史梁紀𢎞信傳太祖紀年錄/皆云𢎞信八月卒按八月昭宗還京𢎞信)¶
(猶加官舊紀傳九月卒今/從之實錄十月約奏到也)¶
<pb:KR2b0008_SBCK_027-1b>¶
十月王珙殺王柷(柷為給事中并遇害舊紀實錄皆/無年月今因珙伐河中事附此)¶
十一月崔洪以弟賢為質(十囯紀年洪託以將士不受/節制遣兄賢質於汴按舊紀)¶
(十月汴將張存敬以兵襲蔡州刺史崔洪納&KR0323;/請以弟賢質于汴許之實錄亦云弟賢今從之)¶
二年三月朱全忠遣丁㑹下澤州(實錄丁巳葛從周/復取澤州按編遺)¶
(錄丁巳河橋丁㑹收復澤州實錄云從周誤也唐太祖紀年/錄三月周德威敗氏叔琮於洞渦驛先是逆温令丁㑹將兵)¶
(助李罕之戍潞州至是葛從周復入潞州以代丁㑹賊復陷/我澤州梁實錄薛史梁紀皆云六月方遣從周入潞州紀年)¶
(錄於此連/言後事耳)¶
六月葛從周代丁㑹守潞州(編遺錄六月乙丑李罕之/疾甚請㱕河陽丁卯上令)¶
(抽大軍迴以丁㑹權制置綏懐上黨上乃東歸不言遣從周/入潞薛居正五代史梁紀六月帝表丁會為潞州節度使以)¶
(李罕之疾亟故也又遣葛從周由固鎮路入于潞州以援丁/會梁實錄後唐紀皆云代㑹自此至潞州破賀德倫走不復)¶
(見會名或者李罕之既卒復召㑹守河陽以/從周代之不可知也今因㑹鎮潞終言之)¶
<pb:KR2b0008_SBCK_027-2a>¶
三年七月李嗣昭敗汴軍於内丘(唐太祖紀年录七/月嗣昭攻堯山至)¶
(内丘遇汴軍三千戰敗之擒其將李瓌薛居正五代史後唐/紀與紀年錄同惟唐末見聞錄八月二十五日嗣昭領馬歩)¶
(五萬取馬嶺進軍下山東某月山東告捷收得洺州九月二/日嗣昭兵士失利却回新紀八月庚辰陷洺州薛史唐紀九)¶
(月嗣昭弃城歸蓋據此也按編遺錄八月中云前月二十五/日上於毬&KR0163;饗士忽有大風驟起占者曰賊風果於是時李)¶
(進通領蕃寇出攻洺州然則嗣昭出兵乃七月二十五日也/編遺錄又曰八月乙丑出兵救洺州乙丑九日也又進通敗)¶
(奔歸太原在八月見聞录誤/今從編遺錄紀年錄梁紀)¶
八月嗣昭敗汴軍于沙門河(編遺錄七月二十五日李/進通領蕃寇出并川來攻)¶
(洺州八月乙丑發大軍救應之上尋亦自領衙軍相継北征/翌日達滑臺軍前馳報洺州已陷刺史朱紹宗因踰堞墮而)¶
(傷足為賊所擒唐太祖紀年錄八月李嗣昭又遇汴軍於沙/門河擊而敗之進攻洺州刺史朱紹宗挈其族夜遁我師追)¶
(及擒之唐末見聞錄八月二十五日嗣昭進軍下山東某日/山東告捷收得洺州捉得刺史朱温姪男舊紀八月庚辰嗣)¶
(昭攻洺州下之薛史梁紀八月河東遣李進通襲陷洺州新/紀亦在庚辰乃二十五日也實錄在九月約奏到今從編遺錄)¶
<pb:KR2b0008_SBCK_027-2b>¶
九月葛從周大破李嗣昭(唐太祖紀年錄葛從周攻洺/州嗣昭弃城而歸是役也王)¶
(郃郎楊師悦陷賊洺州復為汴有唐末見聞錄九月二日嗣/昭兵士失利却㓜被汴州捉到王郃郎編遺錄薛居正五代)¶
(史梁紀八月帝遣葛從周屯黄龍鎮親領中軍渉洺而寨晉/人懼而宵遁洺州復平唐紀九月汴帥自將兵三萬圍洺州)¶
(嗣昭弃城而歸葛從周伏青山口嗣昭軍不利實錄九月/嗣昭弃洺州敗於青山口今從唐末見聞錄唐紀實錄)¶
十月馬殷克桂州(唐烈祖實錄新唐書本紀路振九國/志楚世家皆云光化二年殷克桂州)¶
(馬氏行年記及王舉大定錄云天復元年惟曹衍湖湘馬氏/故事云天復甲子宣晟自安州入桂州天祐四年丁卯十二)¶
(月收嶺北七州明年十月平桂州差繆極甚新唐書方鎮表/光化三年升桂管經畧使為靜江軍節度而本紀乾寧二年)¶
(安州防禦使宣晟陷桂州靜江軍節度使周元靜部將劉士/政死之歳月既已倒錯又以士政為元静部將同死尤為乖)¶
(誤今據武安節度掌書記林崇禧撰武威王廟碑云我王臨/位五歳而桂林歸欵自乾寧三年至光化三年五年矣又與)¶
(實錄合/故從之)¶
十一月庚寅劉季述等廢立(按此月乙酉朔己丑五日/庚寅六日也廢立之者舊)¶
<pb:KR2b0008_SBCK_027-3a>¶
(紀云庚寅舊宦者傳唐年補紀皆云六日無云五日者而實/錄新紀云己丑誤也唐太祖紀年錄先云六日後云七日尤)¶
(誤也崔𦙍所恃者昭宗耳季述議廢立安肯即從之補錄紀/年錄云脅之以兵是也唐補紀云皇后穴牆取太子又云令)¶
(旨宣告大臣與社稷爲主又云后白軍容令/聖上養疾皆程匡柔爲官者諱耳不可信也)¶
解崔𦙍度支等使(舊傳劉季述畏朱全忠之强不敢殺/崔𦙍但罷知政事落使務守本官而)¶
(已𦙍復致書於全忠請出師返正故全忠令張存敬急攻晉/絳河中按舊紀新紀新宰相表此際皆無𦙍罷相事全忠攻)¶
(晉絳河中乃在明/年返正後今不取)¶
十二月李振勸朱全忠討季述(薛居正五代史李振/傳十一月太祖遣振)¶
(入奏於長安邸吏程巖白振曰劉中尉命其姪希貞來計大/事既至巖乃先啓曰主上嚴急内官憂恐左中尉欲行廢黜)¶
(敢以事告振顧希貞曰百歳奴事三歳主亂國不義廢君不/祥非敢聞也况梁王以百萬之師匡輔天子幸熟計之希貞)¶
(大沮而去振復命劉季述果作亂程巖率諸道邸吏牽帝下/殿以立㓜主振至陜陜已賀矣護軍韓彛範言其事振曰懿)¶
(皇初昇遐韓中尉殺長立㓜以利其權遂亂天下今將軍復/欲爾邪彛範即文約孫也由是不敢言編遺錄上雖聞其事)¶
<pb:KR2b0008_SBCK_027-3b>¶
(未知摭實但懐憤激丁未上離定州軍前十二月戊辰達大/梁欲潛謀返正乃遣李振偵視其事振迴益詳其宜也尋馳)¶
(蔣𤣥暉與崔𦙍宻圖大義薛史梁紀李述幽昭宗立德王裕/為帝仍遣其養子希度來言願以唐之神噐輸於帝時帝方)¶
(在河朔聞之遽還于汴大計未㳏㑹李振自長安使回因言/於帝云云帝悟因請振復使于長安與時宰潛謀返正按季)¶
(述廢立之前李振若已嘗立異今豈敢復入長安與崔𦙍謀/返正乎今從編遺錄又按唐太祖紀年錄及舊張濬傳皆云)¶
(濬勸諸蕃匡復而梁實錄及李振傳皆云濬勸全忠附中官/與紀年錄及舊傳相違恐梁實錄誤振傳據實錄也唐補紀)¶
(曰自監國居位將及五旬牋表不來朝野驚虞亢旱時多虹/蜺背璚崔𦙍覩其不祥便謀内變濳行書檄於関外播&KR0045;辭)¶
(舌於街衢朱全忠封崔𦙍檄書并手札等與季述云彼已翻/覆早宜别圖無何季述以此書示于崔𦙍曰比來同匡社禝)¶
(却為鬬亂藩方不審相公何至於此𦙍唯云無此事遭人反/圖刻蠟偽名自古乃有軍容若行怪怒則乞附存家族季述)¶
(乃與言誓相保始終𦙍其夜便致書謝全忠云昨以丹誠諮/撓尊聽却蒙封示左軍劉公其人已知意㫖今日與𦙍設盟)¶
(不川損害然逺託令公為主方應保全兼送女僕二人細馬/二取匹全忠覽書大詬曰劉季述我與伊同王事十二三年)¶
(兄弟之故特令報渠不能自謀却示崔相道我兩頭三面實/是難容我若不殺此公不姓朱也乃擲於地其使者走一健)¶
<pb:KR2b0008_SBCK_027-4a>¶
(歩直申崔公從兹與大梁同謀大事按崔𦙍曏來内倚昭宗/外挾全忠與宦官為敵今昭宗既廢𦙍所以得未死者以與)¶
(全忠親宻故也全忠安肯以其書示季述季述恨𦙍深入骨/髓若得此書立當殺𦙍豈肯復以示𦙍而與之盟誓也此殊)¶
(不近人情皆程匡柔/黨宦官疾𦙍之辭耳)¶
天復元年正月全忠封東平王(舊紀二月以全忠守中/書令進封梁王薛居正)¶
(五代史梁紀正月癸巳進封帝為梁王酬返正之功也實录/癸巳沛郡王朱全忠加定謀宣力功臣進封東平王新紀二)¶
(月辛未封全忠為梁王按編遺錄此年二月辛未表讓梁王/三年二月制云兔苑名邦睢陽奥壤光膺簡册大啓封疆可)¶
(守太尉中書令進封梁王或者今年已曽封梁王全忠讓不/受改封東平王至三年乃進封梁王而三年制辭前官爵已)¶
(稱梁王蓋誤/也令從實錄)¶
崔𦙍留岐兵三千宿衛(唐補紀曰其月八日李茂貞朝/覲留二千人在右街侍衛而回)¶
(崔𦙍申朱全忠請三千人在南坊宅側安下鳯翔刼駕西去/朱全忠又闇以車子載噐仗稱是紬絹進奉推車子人皆是)¶
(官健入崔𦙍宅中人心驚惶不同前後崔𦙍累差人喚召朱/全忠不到新傳韓全誨等知崔𦙍必除已乃已因諷茂貞留)¶
<pb:KR2b0008_SBCK_027-4b>¶
(選士四千宿衛以李継徽緫之𦙍亦諷朱全忠内兵二千居/南司以婁敬思領之蓋取唐補紀耳按韓偓金鑾宻記偓對)¶
(昭宗云當留兵之時臣五六度與崔𦙍力爭𦙍曰某實不留/兵是兵不肯去臣曰其初何用召來又𦙍曰且喜岐兵只留)¶
(三千人據此則是𦙍召茂貞入朝而留其兵也又舊紀梁實/錄編遺錄薛居正五代史梁紀等諸書皆不言全忠嘗遣兵)¶
(宿衛京師若如唐補紀所言岐卞各遣兵數千人戍京師則/昭宗欲西幸時兩道兵必先鬬於闕下不則汴兵皆為宦官)¶
(所誅不則先追去今皆無此事蓋程匡柔得於傳聞又黨於/宦官深疾崔𦙍未足信也然𦙍所以欲留茂貞兵為己援者)¶
(蓋以茂貞自已誅劉季述為己功必能與己同心讎/疾宦官以利誘之遂復與宦官為一耳今從金鑾記)¶
二月李克用修好於朱全忠(唐末見聞錄乾寧四年六/月差軍將發往汴州為使)¶
(其書云云汴州回書云云據全忠書有前年洹水曽獲賢郎/去歳青山又擒列將又云鎮定歸欵浦晉求和則非乾寧四)¶
(年明矣唐年補錄天復元年五月壬午制以朱全忠兼領河/中仍詔與太原通和初朝廷以全忠吞併河朔又收下蒲津)¶
(必恐兵起相侵乃下詔太原夷門使務和好時太原意亦以/全忠漸强先以書聘全忠書辭與見聞錄同全忠荅太原書)¶
(又進表云臣與太原曽於頃歳首締歡盟及其偶掇猜嫌止/為各爭言氣又云但以來書意指未息披攘又云臣詳兹來)¶
<pb:KR2b0008_SBCK_027-5a>¶
(意益切憤懐不敢遂與通和必恐有孤朝寄已遣諸軍進討/訖續寶運錄載全忠表云臣當道先自河府抽軍便赴太原)¶
(進討已累具狀分析聞奏訖臣今月二十三日部領牙隊到/東都李克用差到專使張特與臣書一封并馳馬弓箭銀噐)¶
(匹段等與臣通和其張特臣且與迴書放歸訖當月河府抽/回兵士即勒權於河陽屯駐見排比收復路州便邐迤赴太)¶
(原進討次其李克用與臣書一封謹隨狀封進天復四年二/月奏其年三月二日表到駕前奉襄宗三月八日敕云云云)¶
(天復四年尤誤也編遺錄天復元年二月李克用遣軍將張/持執檄厚幣而來釋憾亦差軍將持函以為報又曰辛巳上)¶
(欲比回軍便征北虜近者李克用以甘言重幣請通和好遂/其事奏聞語與補錄同唐太祖紀年錄天復元年六月太祖)¶
(以梁寇方彊難以兵伏陽降心以緩其謀乃遣押衙張特持/幣馬書檄以諭之請復舊好書詞大陳北邊五部士馬之盛)¶
(皆吾外援朱温視之不懌令敬翔修報詞㫖踈拙人士嗤之/薛居正五代史梁紀天復元年二月李克用遣牙將張特來)¶
(聘帝亦遣使報命李襲吉傳天復中武皇議欲修好於梁命/襲吉為書以貽梁祖書辭與見聞錄同其年月日各參差不)¶
(同據全忠荅太原書云今月二十二日使至又上表云先自/河陽抽軍赴太原又云二十三日到東都則克用書達全忠)¶
(必在天復元年二月下/旬今從編遺錄梁紀)¶
<pb:KR2b0008_SBCK_027-5b>¶
五月氏叔琮等自石會関歸(編遺錄四月壬戍上以李/克用遣張特齎書請尋懽)¶
(盟乃指揮諸軍所在且駐留見差發專人入太原許通懽好/兼并州地寒節&KR0049;甚晚戎馬既多野草不足於芻牧尋令氏)¶
(叔琮迴戈後唐太祖五月氏叔琮及四面賊軍皆退薛史梁/紀班師在四月後唐紀汴軍退在五月蓋全忠以四月命班)¶
(師而叔琮等以五月離晉/陽故國史記之各異也)¶
六月癸亥朱全忠如河中(薛居正五代史梁紀庚申/帝發自大梁今從編遺錄)¶
閏月丁會為昭義節度使(薛居正五代史㑹傳自河陽/以疾致政於洛陽梁祖季年)¶
(猜忌故將功大者多遭族滅㑹隂有避禍之志稱疾者累年/天復元年梁祖奄有河中晉絳乃起㑹為昭義節度使按光)¶
(化二年六月㑹自河陽為昭義節度使九月李克用取潞州/表孟遷為節度使時罕之已卒必是㑹却領河陽至此纔二)¶
(年則非致政稱疾累年也又是時全忠未嘗誅戮大將/疑㑹降河東後作傳者誤以天祐中事在前言之耳)¶
崔𦙍召朱全忠(唐太祖紀年錄㑹汴入寇同華宦者知崔/𦙍之謀時𦙍專掌三司泉貨韓全誨教禁)¶
(兵伺𦙍出聚而呼譟訴以冬衣減損軍人又上前披訢天子/徇衆情罷崔𦙍知政事崔𦙍怒急召朱温請以兵師入輔唐)¶
<pb:KR2b0008_SBCK_027-6a>¶
(補紀時朱全忠在河中𦙍潛作急詔令全忠入朝又修書云/云全忠得此書詔便發河中還汴按是時全忠未寇同華𦙍)¶
(亦未罷紀年錄/誤今從唐補紀)¶
十月全忠舉兵發大梁(薛居正五代史十月戊戌奉宻/詔赴長安是時朝廷軍囯大政)¶
(專委崔𦙍崔每事裁抑宦官宦官側目崔一日於便殿奏欲/盡去之全誨等屬垣聞之中官視崔眥裂以重賂甘言誘蕃)¶
(臣以為城社時因讌聚則相向流涕時崔專掌三司貨泉全/誨等教禁兵於昭宗前訢之昭宗不得已罷崔知政事崔急)¶
(召太祖請以兵入輔故有是行按帝幸鳯翔/前崔𦙍未罷相此與太祖紀年錄略同亦誤)¶
丁酉宫禁諸門増兵防守(按金銮記二十日入直隔夜/崔公傳語明日請相看侵早)¶
(到門崔出御札相示然則添人把門及降御札皆十九日/日事實錄己亥差人把門己亥乃二十一日實錄誤也)¶
十一月壬子韓全誨等劫上幸鳯翔(續寶運錄其年十/月朱全忠發士馬)¶
(十一月入長安聖上幸鳯翔宰臣裴諗翰林斈士令狐渙等/扈從其皇后王氏及百官太子玉印龍服並是汴州迎在華)¶
(州相次修東都宫室旋迎赴東都其年十一月初鳯翔士馬/入京劫掠街西諸坊寶貨士女至甚及七日汴州士馬入京)¶
<pb:KR2b0008_SBCK_027-6b>¶
(赴救長安士庶並走攢在/開化坊其説妄謬今不取)¶
乙卯全忠取華州(編遺錄上引兵逼華州韓建輕騎出牆/歸投上於西溪亭子與建飲膳畢却歸)¶
(赤水營旬日乃請建充忠武節度使梁太祖實錄乙卯大軍/及華州建來降甲辰署建權知華州事仍以宣武牙推龔麟)¶
(佐之唐太祖紀年錄丙辰汴軍攻華州九日建以城降唐補/紀同州刺史王行約閉城登壘全忠斫開城門屠之不留噍)¶
(類華州韓建聞此出城三十里迎之只於迎處云令公本貫/許州便仰衣錦乃差人押出関東舊傳建令李巨川至河中)¶
(送&KR0323;敬翔疾其文筆勸全忠害之薛居正五代史梁祖紀丙/辰帝表建權知忠武軍事促令赴任實錄乙卯全忠取華州)¶
(丙辰次武功徙建為忠武節度使按此月無甲辰蓋丙辰字/誤也全忠乙卯取華州丙辰豈能遽至武功唐補紀又云昭)¶
(宗不知崔𦙍偽行詔命聞朱全忠平陷兩州十一月三日亥/時奔波西去按行約乃克用取同州時節度使也程匡柔妄)¶
(謬多此類今取華州日從梁太/祖實錄李巨川死從昭宗實錄)¶
崔𦙍請全忠迎駕(編遺錄于時長安無人主朝廷無敕畫/帝在岐下無輔臣自漢魏以來喪乱未)¶
(若今日𦙍請王溥自西京至赤水請上進軍迎駕戊午離赤/水薛居正五代史梁紀己未發赤水按唐太祖紀年錄朱温)¶
<pb:KR2b0008_SBCK_027-7a>¶
(至長樂崔胤帥百官班迎編遺錄胤請王溥自西京至赤水/軍前商議實錄云胤東寓華州又云胤召溥至赤水皆誤也)¶
(舊紀亦云胤令溥至赤水促全忠/迎駕今從之發赤水日從編遺錄)¶
戊辰全忠至鳯翔(實錄乙丑全忠駐軍岐城之東丙寅全/忠軍至城下按全忠癸亥離長安乙丑)¶
(丙寅至岐太速今/從編遺錄新紀)¶
辛酉全忠移兵趣邠州(金銮記曰十七日早聞岐師昨/夜二更却迴云軍大衂汴令有)¶
(表迎駕并述行止汴軍在岐東下寨十八日十九日白麻盧/光啓可諫議大夫參知機務二十日翰林斈士姚泊兼知外)¶
(制誥二十四日汴令有表奉辝東去二十五日汴/軍離發延英門舊紀癸酉全忠辝去今從編遺錄)¶
崔胤責授工部尚書(寔錄載制辝曰四居極位一無可/稱又曰無功及人爲囯生事按舊)¶
(傳前云罷知政事落使務後云同平章事塩鐵轉運使實/錄前云罷胤塩鐵使至此制官位中復帶塩鐵使皆誤)¶
二年二月戊寅全忠旋軍河中(寔錄在正月按編遺錄/二月戊寅上以久駐兵)¶
(車於三原乃議東歸蒲阪遂取高陵櫟陽左馮入于蒲津梁/太祖實錄正月戊申朔上揔御戎馬發自三原復至武功縣)¶
<pb:KR2b0008_SBCK_027-7b>¶
(駐焉貢章奉辝迴軍赴蒲/坂今從唐年補錄舊紀)¶
三月李嗣昭李嗣原等勸李克用固守(唐太祖紀年錄/嗣昭與今上日)¶
(夜入賊營斬將塞旗賊多驚擾梁太祖寔錄三月癸丑虜衆/悉出友寧以飛騎犯其左右翼虜大敗北掩殺不知其数擒)¶
(克用男延鵉及將校健卒数千人寔錄朱友寧圍太原營西/北隅攻其西門城内大恐克用欲奔雲中弟克寧止之又遣)¶
(李嗣昭與克用子存朂日夜擾賊營友寧乃燒營而/遁按紀年錄所謂今上者乃明宗非莊宗也寔錄誤)¶
李儼張濬之子(唐補紀二年昭宗在鳯翔遣金吾將軍李/儼齎御札自巫峽間道潜行宣告吳王楊)¶
(行宻為討伐逆賊朱全忠事李儼者宰臣張濬男其張濬先/為都統討太原退軍朝貶韓建力救不赴貶所只在三峯其)¶
(男行在乃授金吾將軍昭宗差來宣告於吳王行宻朱全忠探知/張濬一門尽遭殺戮按此年濬未死儼陽姓李見此年十月註)¶
五月己未朱全忠發河中(金銮記五月三日歧馬歩軍/敗迴戈傷中不少八日聞四)¶
(靣百姓尽般移入城内二十一日聞汴帥於郿縣築城及寶/雞下寨二十三日聞汴帥至石鼻又至横渠二十四日聞汴)¶
(帥至城南十里按編遺錄六月全忠始離渭橋此蓋全忠下/遊兵耳實錄據金銮記云癸亥朱全忠引軍至石鼻乙丑至)¶
<pb:KR2b0008_SBCK_027-8a>¶
(横渠己巳駐/師城南誤也)¶
六月丁亥全忠圍鳯翔(梁太祖實錄六月丁丑暨虢縣/辛未文通涸兵驟出布陣俟敵)¶
(我之將卒躍進決闘始辰暨午寇大敗屍仆万餘人命諸軍/徙寨逼其壘自是岐人継出師靡不喪衂六月乙亥上以盩)¶
(厔有博野軍與岐人往來以窺我命李暉討平丙戌復遣孔/勍領兵内大散関取鳯州按六月乙亥朔無辛未前云丁丑)¶
(後云辛未又再云六/月皆誤從唐實錄)¶
十月李儼至楊州(十囯紀年注李昊蜀書張格傳云弟休/仕唐為御史奉使楊州聞長水之禍改)¶
(姓名曰李儼九囯志云李儼本左僕射張濬之少子名播起/家校書郎遷右拾遺濬為朱全忠所害播自長水奔鳯翔昭)¶
(宗賜其姓名來使欲徵兵復讎行宻與朱全忠書云選張述/於諫省俾銜命於敝藩授秩執金賜編属籍新舊唐書昭宗)¶
(紀及濬傳皆云天復三年十二月全忠殺濬於長水然則儼/來使時濬猶未死述與休自相乱或一名潘乎寔錄是日始)¶
(以儼為江淮宣諭使以行宻充呉王東靣行營都統誤也據/行宻書則儼父在時已賜姓李宣諭行宻為討全忠明年春)¶
(全忠既克鳯翔儼遂/留淮南不敢歸朝耳)¶
<pb:KR2b0008_SBCK_027-8b>¶
朱全忠遣司馬鄴奉表入城(實錄庚辰司馬酆奉表壬/午對全忠使司馬鄴薛居)¶
(正五代史司馬鄴傳大軍在岐下遣奏/事於昭宗再入復出寔錄作酆誤也)¶
十一月孔勍拔坊州又取鄜州(編遺錄十二月癸酉遣孔/勍李暉領兵襲鄜州以牽)¶
(李周彛之兵己亥我師攻陷鄜牆獲周彛親族遂令李暉權/知鹿畤軍事不数日周彛乃遣幕賔投分通好然上許抽兵)¶
(梁太祖實錄十一月癸卯鄜帥李周彛統州兵万餘人屯于/老聃祠之下上命孔勍李暉乘虚捷取之壬子勍等破中部)¶
(郡甲寅大雨雪大軍冒之夕進五鼓及其壘克之按癸卯距/己亥近六十日鄜汴相守豈得全不交兵今從唐梁二實錄)¶
盧光稠陷韶州(新紀是歳光稠卒牙將李圖自稱知州事/按十國紀年歐陽脩五代史光稠傳開平)¶
(五年方卒/新紀誤也)¶
三年正月丙午王師範遣劉鄩取兖州(舊紀丙午青州/牙將劉鄩陷全)¶
(忠之兖州又令牙將張厚入奏是日亦竊發於華州殺州將/婁敬思唐太祖紀年錄是月四日青州帥王師範將劉鄩竊)¶
(據兖州同日師範將張厚輦戈甲十乘至華為華人所詰因/竊發燔其郛殺華州指揮使婁敬思而去新紀丙午師範取)¶
<pb:KR2b0008_SBCK_027-9a>¶
(兖州梁太祖实錄丙辰青州綱將亂于華而敗是日劉鄩陷/我兖州唐實錄亦在丙辰按長厯丙午正月四日丙辰十四)¶
(日編遺錄云魏師及朱友寧告急劉鄩正月四日襲陷兖州/與紀年錄等同梁太祖实錄多謬誤恐難據今從諸書移置)¶
(丙午唐祖補紀云/天復二年尤誤)¶
戊申誅韓全誨等(舊紀丁巳蔣𤣥暉與中使押送全誨/等二十人首級告諭四鎮兵士囬鑾)¶
(之期新紀正月戊申殺全誨等唐太祖紀年錄正月甲辰鳯/翔李茂貞殺其子継筠觀軍容韓全誨張彦𢎞樞宻使袁易)¶
(簡周敬容等二十二人皆斬首囊盛押領出城以示朱温金/鑾記六日誅全誨等唐年補錄正月癸卯賜朱全忠詔唐補)¶
(紀云天復三年二月誅全誨等八人其全誨等伏誅日今從/金鑾記實錄新紀按金鑾記唐年補錄唐實錄從唐紀年录)¶
(載六日所誅宦官名可見者全誨等四人處延等十六人而/金鑾記云是夜處置内官一十九人唐年補錄云全誨以下)¶
(二十二人首級紀年錄云殺全誨等二十二人北夢瑣言亦/云二十二人首新傳云継筠継誨彦弼皆伏誅是夜誅内諸)¶
(司使韋處廷等二十二人若并継筠等數之則多一人若只/數宦官則少二人若如金鑾記是夜又誅十九人則多一人)¶
(或者二人/名不見歟)¶
<pb:KR2b0008_SBCK_027-9b>¶
車駕幸全忠營(王禹偁五代史闕文曰昭宗佯為鞋系/脱呼梁祖曰全忠為吾繫鞋梁祖不得)¶
(已跪而結之流汗浹背時天子扈蹕尚有衛兵昭宗意謂左/右擒梁祖以殺之其如無敢動者自是梁祖被召多不至其)¶
(後盡去昭宗禁衛皆用汴人矣按全忠時擁十萬之衆昭宗/方脱茂貞虎口託身全忠豈敢遽為此謀或者欲効漢高祖)¶
(之折黥布亦恐昭宗/不能辦耳今不取)¶
庚午全忠殺第五可範等數百人(舊紀辛未内官第五/可範已下七百人並)¶
(賜死於内侍省金鑾記二十八日處置第五可範已下四百/五十人太祖紀年錄内諸司百餘人及隨駕鳯翔羣小二百)¶
(餘人一時斬首于内侍省舊傳與紀年錄同新傳𦙍全忠議/誅第五可範等八百餘人與内侍省梁太祖實录己巳翌日)¶
(誅宦官第五可範等五百餘人于内侍省仍命畿内及諸道/搜索處置以盡厥類唐年補錄云誅宦官七百一十人按舊)¶
(紀編遺錄皆云正月辛未誅可範等而梁實錄唐補紀續寶/運錄金鑾記唐年補錄薛居正五代史梁紀新唐紀或云己)¶
(巳翊日或云二十八日今從之蓋全忠𦙍雖奏云罷諸司使/務追監軍赴闕其實即日已擅誅之至二月癸酉始下詔賜)¶
(死故昭宗哀/而祭之耳■)¶
<pb:KR2b0008_SBCK_027-10a>¶
二月陸扆言鳳翔獨無詔書(舊傳帝還京後赦諸道皆/降詔書獨鳳翔無詔扆奏)¶
(云云按是時未赦恐止是降詔/書或赦前扆議如此故𦙍怒耳)¶
蘇檢盧光啓賜死(實錄檢光啓並賜自盡一説檢長流環/州唐太祖紀年錄初從幸鳯翔命盧光)¶
(啓韋貽範為相又命蘇檢平章事及車駕還宫𦙍積前事怒/之不一月皆貶謫之左遷陸扆沂王𫝊王溥太子賔客蘇檢)¶
(自盡續寶運錄二月五日應是岐王駕前宰臣盧光啓等一/百餘人並賜自盡新紀朱全忠殺蘇檢盧光啓舊𦙍傳昭宗)¶
(初幸鳯翔命盧光啓韋貽範蘇檢等作相及還京𦙍皆貶斥/之新光啓傳云檢長流環州光啓賜死與寶運錄注同檢流)¶
(環州不見/本出何書)¶
輝王祚為諸道兵馬元帥(金鑾記上曰朕以濮王處長/云云新傳帝十七子德王&KR0073;)¶
(棣王祤䖍王禊沂王禋遂王禕景王祕輝王祚祈王祺雅王/禛瓊王祥端王禎豐王祁和王福登王禧嘉王祐頴王是蔡)¶
(王祜何皇后生&KR0073;及祚餘皆失母之氏位舊傳云昭宗十子/無端王禎以下七人按新舊傳昭宗諸子皆無濮王孫光憲)¶
(續通厯濮王名紃昭宗之子母曰太后王氏哀帝被殺朱全/忠冊紃為天子改元天壽明年禪位於梁此乃光憲傳聞謬)¶
<pb:KR2b0008_SBCK_027-10b>¶
(誤也昭宗亦無王皇后金鑾/記所云濮王蓋德王改封耳)¶
朱友&KR0073;為鎮國節度使(實錄壬辰以興德府復為華州/賜名感化軍以友&KR0073;為節度使)¶
(按編遺錄天祐三年閏十二月乙丑敕鎮囯之號興德之名/並宜停薛居正五代史地理志華州梁為感化軍梁功臣傳)¶
(天復三年友&KR0073;權知鎮/囯軍留後今從實錄)¶
五月雷彦威陷江陵成汭赴水死(新紀彦威之弟彦恭/陷江陵今從編遺錄)¶
(舊紀及薛居正五代史十囯紀年皆云汭未至鄂渚江陵已/陷將士亡其家皆無鬬志按新紀十國紀年皆云壬子汭敗)¶
(死壬子此月十二日也而編遺錄云二十二日陷/江陵今不取北夢瑣言云天祐中汭死尤誤也)¶
許德勲還過岳州鄧進忠降(馬氏行年記天復三年自/荆南振旅還遂入岳州降)¶
(刺史鄧進思九國志楚世家天祐二年七月岳州刺史鄧進/忠帥其衆來降許德勲傳云天祐二年領兵畧地荆南還經)¶
(岳州刺史鄧進忠以城歸附新紀全用九國志年月湖湘故/事言開平中收荆南囬進忠以城降又載何致雍天策寺碑)¶
(銘云乃克桂林乃襲荆渚彼岳之陽旋師而取天祐二年十/月朱全忠謀討襄州趙匡疑九月克襄州始命楊師厚攻荆)¶
<pb:KR2b0008_SBCK_027-11a>¶
(南然則七月許德勲何繇略地荆南蓋九國志之誤天復三/年成汭敗死德勲及雷彦威襲江陵還取岳州與何致雍碑)¶
(意略同故以/行年記為据)¶
朱友寧屠博昌(唐太祖紀年錄師範之舉兵也朱温令朱/友寧討之三月己酉先温至汴州大舉四)¶
(錐魏博之衆十萬擊師範朱友寧楊師厚攻博興旬餘不下/攻城之衆死者大半俄而朱温至大怒斬其主將復起土山)¶
(翌日而拔城中無少長皆屠之仍毁其垣四月進陷臨淄傅/青州别將攻北海渡膠水寇登萊等郡實錄據此而置於四)¶
(月梁太祖實錄四月丙子上至鄆領事辛卯從子友寧率師/破青州之博昌臨淄二邑殺戮五千餘衆暨北海焉編遺錄)¶
(五月辛亥却離歴下宿豐齊驛甲寅上到汶陽乙卯奏王師/範逆狀己未上又往歴下壬戌上以兵士攻取博昌寨下少)¶
(樹木時當炎毒却勒親從騎兵皆歸齊州因又前行夜將半/客將劉捍謀曰捍請馳赴軍前傳諭上意敦將士令戮力速)¶
(攻必可剋也今請上却歸歴下上悦而從之便令捍馳騎東/往上乃西歸汶陽丙寅捷音至攻拔博昌盡戮其黨矣據此)¶
(則破博昌在五/月今從友寧傳)¶
八月田頵舉兵叛楊行宻(十國紀年朱全忠聞田頵等叛/矯制削奪王官爵命頵及杜洪)¶
<pb:KR2b0008_SBCK_027-11b>¶
(鍾傳錢鏐充四面招討使布制書於境上王知其詐妄按新/舊紀實錄梁太祖紀皆無削奪行宻命洪等爲招討使事今)¶
(不/取)¶
九月楊師厚大破王師範(梁太祖實錄九月癸卯楊師厚/勵衆決鬬青人大敗北走殺戮)¶
(一萬人擒師範弟師克翌日東萊郡遣州兵洎士團等五千/人將援青壘我師邀截翦撲無一二存焉即時徙寨逼其闉)¶
(殺破賊黨擒斬頗衆至十一月萊州/闍唐實錄略與此同編遺錄冬十月丁卯楊師厚繼告捷於/臨朐北及青州四)¶
(刺史王師克領六千人欲徑入青丘助其守禦師厚伏兵邀/之殺戮將盡下又有丁亥上誕辰聞朱友倫死誕辰乃十月)¶
(二十一日友倫死亦十月中事也下又别有十一月疑上十/一月是十一日字或七日字又曰一日師範請降疑脱二十)¶
(字二十一日即戊/午也今從梁實錄)¶
甲寅朱全忠如洛陽遇疾復還大梁(梁實錄云壬戌唐/實錄云十月丁卯)¶
(朔今從/編遺錄)¶
戊午王師範降全忠(舊紀及薛居正五代史劉鄩傳皆云/十一月師範降編遺錄曰十一月敗)¶
<pb:KR2b0008_SBCK_027-12a>¶
(萊州刺史王師克一曰師範差人捧&KR0323;檄至軍前請舉牆歸/降按梁太祖實錄薛史梁紀唐實錄皆云九月戊午今從之)¶
十月丁丑劉鄩降全忠(梁實錄四年正月辛丑劉鄩自兖/州來降舊紀十一月鄩以兖州降)¶
(實錄十一月鄩降薛居正五代史梁紀十一月丁酉鄩降鄩/傳曰天復三年十一月師範告降且先差鄩領兵入兖州請)¶
(釋其罪亦以告鄩鄩即出城聽命新紀十月丁丑劉鄩以兖/州叛附于朱全忠按青兖相距不逺師範之降亦以告鄩豈)¶
(有自戊午至丁酉五十日師範使者始/至兖州邪十月丁丑日差近今從新紀)¶
辛巳朱友倫卒(編遺錄丁亥趙廷隠自長安馳來告今月/十四自朱友倫墜馬而卒十四日則庚辰)¶
(也後唐紀年錄薛居正五代史/紀昭宗實錄皆云辛巳今從之)¶
十二月劉仁恭擒述律阿鉢(薛居正五代史及莊宗列/傳皆云光啓中守光禽舍)¶
(利王子其王欽德以重賂贖之按是時仁恭猶/未得幽州也今從薛史蕭翰傳及王曍唐餘錄)¶
天祐元年正月柳璨同平章事(舊傳崔𦙍得罪前一日/召璨入内殿草制敕𦙍)¶
(無知者日暮自禁中岀/死之日既夕璨自内出前驅傳呼相公來人/見制莫測所/以新傳曰崔𦙍死昭宗宻許璨相)¶
<pb:KR2b0008_SBCK_027-12b>¶
(傳呼宰相人大驚按𦙍未死璨已/除平章事新舊傳云𦙍死後誤也)¶
朱全忠殺崔𦙍(舊傳全忠攻鳯翔𦙍寓居華州為全忠畫/圖王之䇿又曰天子還宫全忠東歸𦙍以)¶
(州軍人入關應募者數百/事權在己慮全忠急於簒代乃與鄭元規謀招致兵甲以扞/茂貞為辤全忠知其意從之令)¶
(人及友儉死全忠怒遣其子宿衛軍使友諒誅𦙍而應募者/突然而出唐太祖紀年錄曰及事權既大知朱温懐簒奪之)¶
(志慮一朝禍發與國俱亡因圖自安之計與朱温外貌相厚/私心漸異與元規宻為計畫倍招兵數繕治鎧甲朝夕不止)¶
(朱温察之乃隂令部下驍果數千給為散卒於京師應募𦙍/每日教閲弓弩梁卒偽示怯懦或倒弓背矢有若不能𦙍莫)¶
(之識俄而朱有倫打毬墜死温愈不悦又聞𦙍欲挾天子出/幸荆襄温乃抗言𦙍將交亂天下傾覆朝廷宜急誅之無令)¶
(事發天子將罷𦙍知政事貶太子賔客鄭元規循州司户事/未行温子友諒引兵攻𦙍詰旦擒之又攻鄭元規於京府擒)¶
(之崔鄭俱獻首岐下實錄𦙍重世宰相而志滅唐祚按崔𦙍/隂狡險躁其罪固多然本召全忠欲假其兵力以除宦官耳)¶
(宦官既誅全忠兵勢益彊遂有簒奪之心𦙍復欲以譎詐并/圖全忠故全忠覺而殺之若云唐室因𦙍而亡則可矣舊傳)¶
(云𦙍為全忠畫圖王之䇿實錄云𦙍志滅唐祚恐未必然也/𦙍仕唐以為上相滅唐立梁於己何益假令𦙍實有此志則)¶
<pb:KR2b0008_SBCK_027-13a>¶
(惟患全忠簒代之不速何故復謀拒之此所謂天下之惡皆/歸焉者也紀年錄序朱崔之情近得其實今從之然紀年錄)¶
(云傳首岐下誤也又全忠之去長安也留歩騎萬人何患無/兵何必更令汴卒應募若在訓練之際突出擒𦙍猶須此卒)¶
(𦙍既貶官家居一夫可制安用此計邪蓋全忠以𦙍募兵既/多或能圖已故使汴卒應募察其動靜以壊其謀非藉北兵)¶
(以誅𦙍也人始不知及誅𦙍之/際皆突出人方知是汴卒耳)¶
二月乙亥車駕至陜(梁實錄丁巳詔以今月二十二日先/遣士庶出京朕將翌日命駕壬戌襄)¶
(宗發自秦雍甲子暨華州二月丁卯上至河中乙亥天子駐/蹕陜郡翌日上來覲于行在編遺錄正月丁酉上聞闕下人)¶
(崔𦙍已下潛諫帝不令東遷雒陽又宻與/心不遑遂往河中以審/巴動静己酉離梁園行至汜水聞/崔𦙍死是時皆)¶
(岐鳯交通及斯禍也洎上至蒲津帝謀東幸決取二十一日/屬車離長安是日丁巳王鑾東指癸丑到甘棠二月乙亥上)¶
(離河中丁丑到陜郊戊寅朝上欲躬往洛下催促百工壬辰/朝辤明日東邁唐太祖紀年錄丁巳下詔與梁實錄同又曰)¶
(壬戌昭宗發長安遷幸洛陽丁卯車駕次華州乙亥駐蹕陜/州丙子朱温自汴州迎覲見已先發自此人使相望于路請)¶
(駕早行幸洛陽舊紀正月己酉全忠率師屯河中遣牙將寇/彦卿奉表請車駕遷都洛陽丁巳車駕發京師癸亥次陜州)¶
<pb:KR2b0008_SBCK_027-13b>¶
(全忠迎謁于路二月丙寅朔乙亥全忠辤赴洛陽親督工作/薛居正五代史梁紀正月辛酉帝發自大梁西赴河中京師)¶
(聞之為之震懼唐年補錄丁巳帝御延喜樓全忠迎扈表至/及還宫至暮全忠已移書宰臣裴樞促百官東行是日下詔)¶
(與梁實錄同尋以張延範為繟營使便毁折宫室㳂河而下/仍起豪民從行貧者亦繼焉車駕以其月二十三日己未至)¶
(華州二月丙寅車駕駐陜郊又曰三月三日戊辰車駕離華/下其差舛如此實錄丁巳全忠遣牙將寇彦卿奉表言慮邠)¶
(岐兵士侵迫請車駕遷都洛陽乃下詔與梁實錄同二月丙/寅朔丁卯次華州時朱全忠屯河中乙亥駐陜州丙子全忠)¶
(來朝又賜王建絹詔云正月二十日朕登樓二十二日東軍/兵士擁脅朕東去新紀正月戊午全忠遷唐都于洛陽二月)¶
(戊寅次陜州朱全忠來朝按梁實錄唐紀年錄唐年補錄唐/實錄所載詔書皆云二十二日遣士庶出京朕翌日命駕而)¶
(諸書月日各不同莫有與此詔相應者編遺汴人所錄比唐/紀年宜得其實而正月一十一日丁巳全忠請遷都表始至)¶
(長安車駕當日豈能便發長安去陜猶八程而癸亥巳到甘/棠首尾七日太似忽遽實錄全用紀年錄正月二十六日始)¶
(離長安二月二日至華州駐留數日/故同以十日至陜差似相近今從之)¶
三月全忠奏以長安為佑國軍(按河南府先已為佑國/軍令京兆府乃與同名)¶
<pb:KR2b0008_SBCK_027-14a>¶
(立軍額京名尚存耳/者蓋車駕既在河南則無用軍額故移其名/京兆耳天祐/三年鄭賨猶爲西京留守判官然則)¶
上遣間使賜王建楊行宻李克用等絹詔(續寶運錄天/復四年三月)¶
(二十二日丑時襄宗在陜府行營宻遣絹詔告晉楚蜀末云/三月二十三日四月二十七日賫到西川頒示管内州縣實)¶
(錄此月絹詔在四月據十國紀年楊行宻三月/王建四月得詔與寳運錄略相應今移置此月)¶
四月全忠殺内園小兒二百餘人(後唐紀年錄云五百人實/錄據之今從舊紀薛史)¶
敕内諸司不以内夫人充使(編遺錄曰戊申鑾輿初到/洛都經費甚廣况國用未)¶
(豐庶事草創因刪略閑冗司局今後除留宣徽等九使外餘/並停廢仍不差内中夫人充使蓋初誅宦官後内諸司使皆)¶
(以内夫人領之至此始用外人/也而實錄改充使爲宣事誤也)¶
昭宣帝天祐二年八月己亥全忠擊趙匡凝(梁太祖實/錄薛居正)¶
(五代史梁紀皆云七月庚午遣楊師厚率前軍討趙疑於襄/州辛未帝南征唐實錄七月全忠奏匡凝擅通好西川淮南)¶
(又遣弟專領荆南請削奪官爵已遣都將楊師厚討之翌日/全忠自帥軍以進編遺錄八月壬辰先抽武寧楊師厚是日)¶
<pb:KR2b0008_SBCK_027-14b>¶
(到乃議伐襄州帥趙匡凝乙未大發車徒委楊師厚總其軍/政己亥上領親從歩騎繼大軍之後是夜宿尉氏今從之薛)¶
(史太祖將圖禪代以匡凝兄弟並據藩鎮乃遣使先諭㫖焉/凝對使者流涕荅以受國恩深豈敢隨時妄有他志使者復)¶
(命太祖大怒天祐二年秋七月遣楊師厚率師討之辛未全/忠南征表匡凝罪狀請削官爵按全忠劫遷昭示於洛陽匡)¶
(凝與行宻等移檄諸道共討之/全忠安肯以禪代問之今不取)¶
盧約陷温州(新紀正月約陷温州十國/紀年在此月戊戌今從之)¶
九月全師朗降王建(李昊蜀書高祖紀作全行思後主紀/作全行宗林思諤王宗播王承規傳)¶
(作全行宗桑𢎞志傳作全行朗新書馮行/傳作金行全蓋/傳寫差誤不可考正按後蜀後主實錄云金州招安指揮使)¶
(全師郁世居金州襲是師朗/昆弟族人也今從十國紀年)¶
周隠請召劉威(按徐温謂隠為姧人隠若欲為亂當宻召/劉威豈肯對其父斥渥短請以軍府授威)¶
(隠乃戅直/之人耳)¶
十月辛卯朱全忠抵光州(梁太祖實錄十月壬申上御大/軍發自襄州由安黄渉申光暨)¶
<pb:KR2b0008_SBCK_027-15a>¶
(壽春之翟丘駐焉十國紀年十月朱全忠自襄州帥衆二十/萬趨光壽按十月丙戌朔無壬申梁實錄誤今從編遺錄)¶
十一月庚辰楊行宻薨(十國紀年注吳錄唐烈祖實錄及/吳史官王振撰楊本紀皆云天祐)¶
(二年十一月庚辰行宻卒敬翔梁編遺錄云天祐三年三月/潁州獲河東諜者言去年十一月持李克用絹書往淮南十)¶
(二月至楊州方知楊行宻且死與莊宗功臣列傳行宻傳所/載略同沈顔行宻神道碑殷文主行宻墓誌游恭渥墓誌皆)¶
(云天祐三年丙寅二月十三日丙申卒薛居正五代史行宻/傳亦云天祐三年卒行宻之亡嗣君幼弱不由朝命承襲或)¶
(始死未敢發喪赴以明年二月疑沈顔等從而書之墓誌云/十一月吳王寢疾付渥後事授淮南使或本紀等誤以此月)¶
(為行宻卒王振沈顔殷文圭游恭皆仕吳而記錄差/異固不可考今從舊史而存碑誌年月以廣傳聞)¶
十二月戎昭節度使馮行襲領武定(實錄云改為武寜/軍新表云改為武)¶
(定軍按武寧乃徐州軍額武定乃洋州軍額不應同名續寶/運錄注云天復七年秋汴軍都頭號為青面改姓朱授全忠)¶
(印綬為洋州刺史洋州自景福元年刺史楊守佐歸順鳯翔/後被朱全忠除此年秋蜀第二指揮使王宗綰收獲金州都)¶
(押衙全貴率衆降賜姓王名宗朗拜金州刺史又編遺錄天/祐三年二月云行襲已於均州建節因署韓恭知金州事請)¶
<pb:KR2b0008_SBCK_027-15b>¶
(朝廷落下防禦使并不建戎昭軍以比諸書參驗似是今者/以行襲兼領洋州節制非改戎昭為武定軍也實錄新表皆)¶
(誤續寶運錄云天/復七年亦誤也)¶
三年四月鍾傳養子延規(遂召/實錄初鍾傳養上藍院僧為子/曰延規補江州刺史)¶
(淮師陷其城今從/十國紀年吳史)¶
七月朱全忠引兵南還(實錄在六月今從編遺錄甫太祖/紀年錄編遺錄七月癸未上起兵)¶
(離魏都按長曆是月壬子/朔無癸未編遺錄誤也)¶
壬申全忠至大梁(編遺錄云/壬辰亦誤)¶
十月王建立行臺(續寶運錄曰天復六年十月六日/行下北牓帖則是比年十月也)¶
十二月錢鏐薦王景仁領寧國節度使(薛居正五代史/鏐辟為兩府行)¶
(表景仁領宣州節度使今從之/軍司馬具以狀聞太祖復命遥領宣州節度使同平章/事歐陽修五代史曰)¶
閏月丁㑹降河東(唐太祖紀年錄丁酉丁會開門迎降/閏十二月太祖以李嗣昭為路帥薛)¶
<pb:KR2b0008_SBCK_027-16a>¶
(居正五代史梁紀在閏月後唐紀在十二/月今從新舊唐紀薛史梁紀及編遺錄)¶
資治通鑑考異卷第二十七¶
<pb:KR2b0008_SBCK_027-16b>¶

