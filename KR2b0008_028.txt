# -*- mode: mandoku-view -*-
#+TITLE: 資治通鑑考異
#+DATE: 2015-09-23 09:43:30
#+PROPERTY: JUAN 27
<pb:KR2b0008_SBCK_028-1a>¶
資治通鑑考異卷第二十八¶
　　　　臣司馬　光奉　勑編集¶
　　　後梁紀上¶
太祖開平元年正月張顥徐温殺楊渥親信十餘人¶
(歐陽史四年正月渥視事陳璠等侍側温顥擁牙兵入拽璠/等下斬之渥不能止由是失政按璠等已死於宣州今從十)¶
(囯紀/年)¶
三月甲辰唐帝禪位(實錄薛居正五代史唐餘錄皆云四/月唐帝御札敕宰臣張文蔚等備法)¶
(駕奉迎梁朝而旡日五代通録云四月丁未丁未四月一日/也舊唐書云三月甲辰甲辰三月二十七日也唐年補錄三)¶
(月二十七日甲子降此御札四月戊辰朱全忠即位尤/爲差誤按此年三月戊寅朔四月丁未朔今從舊唐書)¶
楊凝式諫父渉押傳國寶(陶岳五代史補曰凝式恐事/泄即日佯狂時謂之風子按)¶
<pb:KR2b0008_SBCK_028-1b>¶
(周世宗實錄凝式本傳仕梁未嘗有疾唐同光初知制誥始/以心疾罷明宗時及清泰帝未俱以心恙罷官天福初致仕)¶
(在洛有風子之號非/梁初佯狂也今不取)¶
四月朱全昱責帝滅唐社稷(王仁裕玉堂閑話曰骰子/數匝廣王全昱怱駐不擲)¶
(顧而白梁祖再呼朱三梁祖動容廣王曰你愛他尔許大官/職乆逺家族得安否於是大怒擲戲具於皆下抵其盆而碎)¶
(之喑嗚眦睚數日不止今/從王禹偁五代史闕文)¶
戊辰大赦(梁實錄編遺錄薛史唐餘錄/皆不云大赦今從歐陽史)¶
五月契丹阿保機不受代(蘇逢吉漢髙祖實錄曰契丹/本姓大賀氏後分八族一曰)¶
(利皆邸二曰乙室活邸三曰實活邸四曰納尾邸五曰頻没/邸六曰内㑹雞邸七曰集解邸八曰奚盟邸管縣四十一縣)¶
(有令八族之長皆號大人稱刺史常推一人爲王建旗鼔以/尊之毎三年第其名以相代莊宗列傳曰咸通未其王曰習)¶
(尔疆土稍大累來朝貢光啓中其王曰欽德乗中原多故比/邊旡備遂蠶食諸部逹靼奚室韋之屬咸被驅役漢髙祖實)¶
(錄唐餘錄皆曰僖昭之際其王邪律阿保機怙彊恃勇距諸/族不受代自號天皇王後諸族邀之請用舊制保機不得已)¶
<pb:KR2b0008_SBCK_028-2a>¶
(傳旗鼔且曰我為長九年所得漢人頗衆欲以古漢城領本/族率漢人守之自為一部諸族諾之俄設䇿復併諸族僭稱)¶
(皇帝土地日廣大順中後唐武皇遣使與之連和大㑹於雲/州東城延之帳中約為昆弟莊宗列傳又曰及欽德政衰阿)¶
(保機族盛自稱國王天祐二年大冦我雲中太祖遣使連和/因與之面㑹於雲州東城延入帳中約為兄弟謂曰唐室為)¶
(賊臣所簒吾以今冬大舉弟助我精騎二萬同収汴洛保機/許諾保機既還欽德以國事傳之賈緯備史云武皇㑹保機)¶
(故雲州城結以兄弟之好時列兵相去五里使人馬上持盃/往來以展酬酢之禮保機喜謂武皇曰我蕃中酋長舊法三)¶
(年則罷若他日見公復相禮否武皇曰我受朝命鎮太原亦/有遷移之制但不受代則可何憂罷乎保機由此用其敎不)¶
(受諸族之代趙志忠虜庭雜紀云大祖諱億番名阿保謹父/諱幹里太祖生而智入部落主愛其雄勇遂退其舊主遙輦)¶
(氏歸本部立太祖為王又云凡立王則衆部酋長皆集㑹議/其有德行功業者立之或災害不生羣牧孳盛人民安堵則)¶
(王更不替代茍不然其諸酋長㑹衆部别選一名為王故主/以畨法亦甘心退焉不為衆所害又曰有韓知古韓頴康枚)¶
(王奏事王郁皆中國人共勸太祖不受代新唐書載契丹八/部名與漢髙祖實錄所載八族名多不同蓋年祀相逺虜語)¶
(不常耳其實一也阿保機云我為長九年則其在國不受代/乆矣非因武皇之敎也今從漢髙祖實錄又唐餘錄前云乾)¶
<pb:KR2b0008_SBCK_028-2b>¶
(寧中劉仁恭鎮幽州保機入寇仁恭擒其妻兄述律阿鉢由/此十餘年不能犯塞下乃云大順中與武皇㑹於雲中按大)¶
(順在乾寧前乾寧二年仁恭方為幽州節度大順中未也又/武皇謂曰唐室為賊臣所篡吾以今冬大舉此非大順中事)¶
(唐餘錄誤也又編遺錄開平二年五月契丹王阿保/機及前國王欽德貢方物然則於時七部猶在也)¶
晉王與阿機連和(唐太祖紀年錄太祖以阿保機族黨稍/盛召之天祐二年五月阿保機領其部)¶
(族三十萬至雲州東城帳中言事握手甚歡約為兄弟旬日/而去留男骨都舍利首領沮禀梅為質約冬初大舉渡河反)¶
(正㑹昭宗遇盜而止歐陽史曰梁將篡唐晉王李克用使人/聘于契丹阿保機以兵三十萬㑹克用於雲州東城握手約)¶
(為兄弟期共舉兵擊梁按雲州之㑹莊宗列傳薛史皆在天/祐四年而紀年錄獨在天祐二年又云約今年冬同收汴洛)¶
(㑹昭宗遇盜而止如此則應在天祐元年昭宗崩已前不應/在二年也且昭宗遇盜則尤宜興兵討之何故止也按武皇)¶
(云唐室為賊臣所篡此乃四年語也其冬/武皇寢疾蓋以此不果出兵耳今從之)¶
甲午敬翔為崇政院使(實錄四月辛未以翔知崇政院事/五月甲午詔樞宻院宜改為崇政)¶
(院始命翔為院使蓋崇政院之名先已有之/之至是始併樞密院職事悉歸崇政院耳&KR0680;)¶
<pb:KR2b0008_SBCK_028-3a>¶
六月楚秦彦暉破淮南兵執劉存等(編遺錄天祐四/年四月湖南軍)¶
(陳邵告㨗淮南㓪州水陸合勢奔衝其境馬殷出舟師於劉/陽江口大破賊黨生擒偽鄂州節度使劉存按薛史梁紀馬)¶
(殷奏破淮寇在六月十國紀年呉史劉存攻/楚在五月敗在六月楚史亦然編遺錄誤也)¶
七月曲裕卒以其子顥為節度使(諸書不見顥於裕/何親按薛史六月)¶
(丙辰&KR0073;卒七月丙申以靜海行營司馬權知留後曲/顥起復為安南都䕶充節度使既云起復知其子也)¶
九月蜀王即皇帝位(莊宗列傳太祖厭代建自帝於成都/年號武成薛史唐餘錄天祐五年九)¶
(月建自帝於成都年號武成九國志此年七月即帝位明年/改元宋庠紀年通譜天祐四年秋稱帝次年改元歐陽史十)¶
(國紀年天復七年九月/即位明年改元今從之)¶
二年正月晉王命克寧等立存勗(五代史闕文世傳武/皇臨薨以三矢付莊)¶
(宗曰一矢討劉仁恭汝不先下幽州河南未可圖也一矢擊/契丹且曰阿保機與吾把臂而盟結為兄弟誓復唐家社稷)¶
(今背約附梁汝必伐之一矢滅朱温汝能成善志死無恨矣/莊宗藏三矢于武皇廟庭及討劉仁恭命幕吏以少牢告廟)¶
<pb:KR2b0008_SBCK_028-3b>¶
(請一矢盛以錦囊使親將負之以為前驅凱旋之日隨俘馘/納矢于太廟伐契丹滅朱氏亦如之按薛史契丹傳莊宗初)¶
(嗣世亦遣使告哀賂以金繒求騎軍以救路州契丹荅其使/曰我與先王為兄弟兒即吾兒也寧有父不助子邪許出師)¶
(㑹潞平而止廣本劉守光為守文所攻屢求救於晉晉王遣/將部兵五千救之然則於時莊宗未與契丹及守光為仇也)¶
(此蓋後人因莊宗成功/撰此事以誇其英武耳)¶
五月牛存節救澤州(歐陽史云存節從康懷英攻潞州為/行營排陳使晉兵已破夾城存節以)¶
(餘兵歸行至天井関聞晉兵攻澤州而救之梁列傳澤州將/䧟河南尹張宗奭召龍虎統軍牛存節謀之存節帥本軍及)¶
(右神武羽林等軍往應接上黨回師至天井関即引衆前救/澤州薛史亦同按存節若自夾城遁歸則先過澤州後至天)¶
(井関豈得已過而返救之/也今從梁列傳及薛史)¶
周德威退保髙平(莊宗列傳朱温傳云李存璋進攻澤州/刺史王班棄城而去澤潞皆平今不取)¶
張顥徐温共謀弑𢎞農王(呉錄顥使紀祥陳暉黎璠孫殷/等執渥于寢室弑之不言徐■)¶
(蓋徐&KR0599;為温諱耳薛史因之而江南别錄有獨用左衙兵■/歐陽史云温顥共遣盜殺握約分其地以臣於梁按温與顥)¶
<pb:KR2b0008_SBCK_028-4a>¶
(分掌牙兵温若不同謀顥必不敢独弑渥今從江南别錄十/囯紀年張顥欲称淮南留後送款於梁以淮南昜蔡州節制)¶
(徐温曰&KR0045;州距汴州往返僅三千里軍府踰月无主必乱/不若有所立然後圖之按顥称留後則有主矣今不取)¶
鍾泰章斬顥(呉錄作鍾章十囯紀/年作鍾泰章今從之)¶
秦彦暉入朗州雷彦恭奔廣陵(梁太祖實錄云丁酉/朗州軍前奏㨗彦恭)¶
(沒溺于江/今從紀年)¶
十月丁巳帝還大梁(編遺錄在乙卯/今從實錄薛史)¶
三年四月保大節度使李彦博(編遺錄五代史作彦/容今從劉恕廣本)¶
六月乙未朔劉知俊以同州叛(實錄六月庚戍知俊據本/郡反削奪官爵㒷師討伐)¶
(編遺錄六月乙未初奏本道軍民遮留尋聞擒使臣及/將之鳯翔盖編遺據奏到之日實錄據削奪之日也)¶
七月商州將吏斬李稠(薛史稠弃郡西奔本州將吏以/都牙校李玫權知州事歐陽史)¶
(商州軍乱逐其刺史李稠稠奔于岐實錄丙寅陜州奏商州/刺史李稠弃郡逃山谷又曰商州將吏以稠驅虜士庶西遁)¶
<pb:KR2b0008_SBCK_028-4b>¶
(追斬无遺暫令都押衙/李玫主州事今從之)¶
王班鎮襄州(薛史作王珏/今從實錄)¶
劉玘為亂兵所立逃來(姚顗明宗實錄薛史玘傳皆云/翌日受賀衙庭享士伏甲幕下)¶
(中筵盡斬其乱將以聞以功為復州刺史按梁祖實錄八月/丁酉賜玘王延順物以其違逆將之難來歸編遺錄斬李洪)¶
(等敕云始扶劉玘既奔竄以㱕明若使玘翌日便斬乱將襄/州何由至九月始収復盖玘脫身㱕朝及梁亡入唐妄云斬)¶
(乱將自誇大史官不/能考察從而書之耳)¶
八月楊師厚救晉州破周德威(實錄云殺戮生擒賊將/蕭萬通等賊由是弃寨)¶
(而遁莊宗實錄云汴軍至䝉坑周德威逆戰敗之斬首二百/級師厚退絳州是役也小將蕭万通戰没師厚進營平陽德)¶
(威収軍而退二軍各言勝㨗然既殺蕭万通師厚何肯退保/絳州既敗而還豈得復進營平陽德威既戰勝安肯便収軍)¶
(盖晉軍實敗走莊/宗實錄妄言耳)¶
十一月羅紹威乞骸骨以其子周翰為天雄節度副使¶
<pb:KR2b0008_SBCK_028-5a>¶
(梁功臣列傳朝廷自開創有大事皆降使咨訪紹威有謀慮/亦馳簡獻替或中途相遇意玄合者十得五六太祖歎曰竭)¶
(忠力一人而已又曰子三人長廷規司農卿尚安陽公主又/尚金華公主早卒次周翰起復雲麾將軍充天雄節度留後)¶
(尋檢校司徒正授魏慱節度使亦早卒次曰周敬薛史亦同/实录己亥以司門郎中羅廷規充魏愽節度副使知府事仍)¶
(改名周翰時鄴王紹威病日甚慮以後事故奏請焉莊宗列/傳紹威卒温以其子周翰嗣政莊宗实录紹威厚率重㰸傾)¶
(府藏以奉温小有違忤温即遣人詬辱紹威方懷愧恥悔自/弱之謀乃潛収兵市馬隂有覆温之志而賂温益厚温恠其)¶
(曲事慮蓄姧謀而莫之察乃賜紹威妓妾數人皆承嬖愛未/半嵗温却召還以此得其隂事内相矛楯薛史又云開平四)¶
(年夏詔金華公主出家為尼居於宋州𤣥静寺盖太祖推恩/於羅氏令終其婦節也唐餘录歐陽史皆同惟唐莊宗實录)¶
(獨異按均帝時趙巖䓁言羅紹威前恭後倨太祖毎深含怒/似與此言合然梁祖若聞紹威有隂謀必不使周翰更居魏)¶
(疑後唐史以紹威與梁最親疾之而載此傳聞/之語今從衆書廷規更名周翰亦恐实录之誤)¶
四年三月夏州殺李彜昌推族父仁福爲帥(薛史仁/福本党)¶
(項托拔氏唐末托拔思恭以破黄巢功賜姓故仁福之族亦/姓李歐陽史云不知其於思諫為親踈也按仁福諸子皆連)¶
<pb:KR2b0008_SBCK_028-5b>¶
(彜字則於彜/昌必父行也)¶
五月劉守光兼義昌節度使(實录是歲五月以義昌留/後劉継威為義昌節度使)¶
(八月又云以守光兼義昌節度使不言置継威於何処或者/復為留後不然守光兼幽滄節度使継威但為滄州節度使)¶
(皆不可知/今兩存之)¶
十二月楚王殷遣吕師周討辰溆蠻(湖湘故事吕師周/斬潘金晟於武崗)¶
(其年十月十一日辰州宋鄴溆州昌/師益一時歸投馬氏今從十囯紀年)¶
龐巨昭劉昌魯降于楚(湖湘故事庞巨曦本唐末邕容/等州防禦使聞馬氏令公以征)¶
(南歩軍指揮使李瓊知桂州軍事領兵士収服嶺外昭梧象/桞互蒙賀桂等州巨曦聞此雄勢謂諸首領曰李瓊有破竹)¶
(之勢若長驅兵馬此來侵吞吾境其將柰何時容南指揮使/莫彦昭對曰李瓊兵馬其勢已雄必然輕敵今欲燒毁城内)¶
(軍儲且各入山峒抛州城與李瓊&KR0049;纔入州却依前出諸山/峒兵士後攻之堅守旬月之間城内必無軍粮外無救應方)¶
(可制造攻具再攻擊之必取勝也庞巨曦曰吾毎至中宵獨/占氣象馬氏合當五十餘年㒷覇湖外茍五十年對壘安知)¶
<pb:KR2b0008_SBCK_028-6a>¶
(孰非是以憂疑不暇遂至深夜斬莫彦昭於私弟明日以其/故密走事宜於湖南又曰天復末甲子十有二月容南庞巨)¶
(曦深慮廣南劉巖不道加害於己遂差小吏間路密馳書欵/歸於馬氏是時湖南遣澧州刺史姚彦章領馬歩軍八千徑)¶
(往容南巨曦遂帥萬餘衆歸于馬氏又曰髙州防禦使劉昌/魯以廣南先主劉巖欲併吞嶺外數召昌魯欲藉没其家族)¶
(昌魯知之乃刺血寫書投馬氏具述縣急湖南遂遣捉生指/揮使張可球部轄兵馬於界首應接一行三千余口歸于馬)¶
(氏今從十/囯紀年)¶
乾化元年正月丙戌朔日食(李昊屬書丁亥朔日/食今從实录等諸書)¶
五月以劉巖為清海節度使(十囯紀年甲辰太祖授陟/清海節度使陟復名巖按)¶
(薛史僣偽傳云前偽漢劉陟胡賔王劉氏㒷亡录髙祖巖皇/考葬叚氏得石版有篆文曰隱台巖因名其三子是先名巖)¶
(後名陟也呉越備史乾化四年廣帥彭城巖遣陳用拙來使/吳录天祐十四年南海王劉巖自立為漢唐烈祖实录天祐)¶
(十四年劉陟僣位改名巖梁太祖实录乾化元年五月以清/海節度副使劉陟為節度使二年四月以韋戩為潭廣和叶)¶
(使云廣守淪謝其母弟巖為軍情所戴七月友珪加劉巖檢/校太𫝊薛史梁末帝紀貞明五年九月削奪廣州節度使劉)¶
<pb:KR2b0008_SBCK_028-6b>¶
<pb:KR2b0008_SBCK_028-6b>¶
(放出按莊宗實錄及南唐列祖實錄皆云三月辛亥晉王遣/戴漢超推守光為尚父辛亥三月二十七日也壬辰乃三月)¶
(初八日王瞳等安得已在幽州甲午乃三月十日守光安/得上表云六鎮推臣為尚父編遺録月日多差錯今不取)¶
八月守光以史彦羣為御史大夫(編遺錄云御史臺副/使今從莊宗實錄)¶
十一月髙萬興奏収鹽州(實錄開平三年六月丁未靈武/韓遜奏収復塩州擒偽刺史李)¶
(継直已下六十二人至此年降髙行存下云塩州與吐蕃党/項犬牙相接為二境咽喉之地又烏池塩醝之利戎羌意未)¶
(嘗息唐建中初為吐蕃所䧟/其墉而去由是銀夏寧延泊/于靈武歲以河南河東山南淮南青徐江浙等道兵士不啻)¶
(四萬分護其地謂之防秋貞元九年朝政稍暇乃命副元帥/渾瑊揔兵三萬復取其地建百雉焉自是虜塵乃息邊患遂)¶
(止唐代革命又復失之今纔動偏師遽収襟要國之右臂瘡/疣其息哉李茂貞養子多連継字開平三年所収似屬鳯翔)¶
(今又収復云唐革命失之前後必/一誤或者開平既得又失之也)¶
二年二月帝至白馬樸殺孫隲等(梁祖實錄云賜自/盡今從莊宗實録)¶
三月&KR0037;強卒詐降擊李周彜(莊宗實錄頃之周彛晝寢/左右未至其人抽擔擊周)¶
<pb:KR2b0008_SBCK_028-7a>¶
(彛首踣於地求兵仗不獲周彛大呼左右救至獲免卒睨周/彛曰吾比欲倳刄於朱温之腹非圖尔也誤矣編遺錄云時)¶
(有一百姓來投軍中李周彛収於部伍間謂周彛曰請賜一/劒願先登以収其牆未許間忽然抽茶檐子揮擊周彛頭上)¶
(中檐幾仆于地左右擒之元是&KR0037;強邑中遣來令詐降本意/欲窺筭招討使楊師厚斯人不能辨乃誤中周彛按此卒從)¶
(周彛請劒周彛不許而令負檐豈不知周彛非温也又帝王/與將帥居處侍衞不同豈容不識而誤中之若本欲殺楊師)¶
(厚則似近之今/既可疑皆不取)¶
五月單廷珪與周德威遇於龍頭岡(莊宗實錄作羊頭/岡今從莊宗列傳)¶
(莊宗實錄四月己邜朔周德威擒單廷珪進軍大城莊薛史/及莊宗列傳周德威傳云五月七日擒廷珪十二日次大城)¶
(莊今/從之)¶
六月張厚殺韓建(莊宗實錄九月建/遇害今從薛史)¶
七月楊師厚殺潘晏據魏博(梁功臣列傳楊師厚傳/云太祖初弃天下郡府)¶
(乘閒為亂甚衆魏之衙内都指揮使潘晏與大將臧延範趙/訓將謀反變有宻告者師厚布兵擒捕斬之七月除魏博節)¶
<pb:KR2b0008_SBCK_028-7b>¶
(度使薛史師厚傳略同今從莊/宗列傳朱友珪傳及莊宗實錄)¶
八月龍驤軍潰(莊宗列傳友珪傳云重霸據懷州為亂壯/健者團結於鞏村將為朱温雪恥明宗實)¶
(錄杜晏球傳云龍驤軍作亂欲入京城已至河陽今按梁祖/實錄戊子鄭州奏稱懷州屯駐龍驤騎軍潰散十一日夜至)¶
(州南十五里鞏村安下及五鼓分隊/逃逸安得據懐州及至河陽事也)¶
十月晉王遇康懷貞於解縣(莊宗同光四年實錄莊/宗列傳薛史唐餘錄朱)¶
(友謙傳皆云與汴軍遇於平陽大/破之今從莊宗天祐九年實錄)¶
三年正月甲子友珪改元鳯厯(莊宗列傳云七日實錄云/庚戊友珪祀圎丘改元今)¶
(從薛/史)¶
二月均王激怒龍驤軍(莊宗列傳朱友貞傳及薛史歐陽/史末帝紀云左右龍驤都成汴友)¶
(貞偽作友珪詔追還洺下莊宗實錄云友珪疑而召之按梁/太祖實錄云丙戌東京言龍驤軍凖詔追赴西京軍情不肯)¶
(進發實友珪徴之非友貞/偽作詔但激怒言坑之耳)¶
<pb:KR2b0008_SBCK_028-8a>¶
三月帝更名鍠乆之又名瑱(薛史云貞明中更名瑱諸書/皆無年月今因名鍠終言之)¶
戴思逺為保義節度使(薛史思逺傳云貞明中為邢州/留後屬張萬進殺劉継威命思)¶
(逺鎮之按萬進殺継/威在前今從本紀)¶
髙行珪使弟行周為質於晉軍(莊宗實錄行周作行/温張昭周太祖實錄)¶
(云燕城危䠞甲士亡散劉守光召元行欽行欽部下諸將以/守光必敗赴召無益乃請行欽為燕師稱留後行欽無如之)¶
(何乃謂諸將曰我為帥亦湏歸幽州衆然之行欽以行珪在/武州慮為後患乃令人於懷戍掠得其子縶之自隨至武州)¶
(行欽謂行珪曰將士立我為留後共汝父子同行先定軍府/然後降太原若不從必殺汝子行珪曰大王委尔親兵遂圖)¶
(叛逆吾死不能從也其子泣告行珪行珪謂曰元公謀逆何/以徇從與尔訣矣行珪城守月餘城中食盡士有飢色行珪)¶
(乃召集居人謂之曰非不為父老惜家屬不幸軍士乏食可/斬予首出降即坐見寧帖行珪為治有恩衆泣曰願出私糧)¶
(濟軍以死共守乃夜縋其弟行周為質於晉軍乞兵救援周/德威命李嗣本李嗣源安金全救武州比至行欽解圍矣嗣)¶
(源與行珪追躡至廣邉軍行欽帥騎拒戰行珪呼謂行欽曰/與公俱事劉家我為劉家守城尔則僣稱留後誰之過也今)¶
<pb:KR2b0008_SBCK_028-8b>¶
(日之事何勞士衆与君抗衡以決勝負行欽驍猛騎射絶衆/报曰可行周馬足微蹶將蹄嗣源躍馬救之撾擊行欽幾墜)¶
(行欽正身引弓射嗣源中髀貫鞍嗣源抜矢凡八戰控&KR0076;七/發矢中行欽猶沬血酣戰不解是夜行飲窮䠞固廣邊軍晉)¶
(兵圍之嗣源遣人告之曰彼此戰將不假言諭事勢可量亟/來相見必㳭功名翌日行欽面縛出降嗣源酌酒飲之抚其)¶
(背曰吾子壯士也養爲假子臨敵擒生必有所獲名聞軍中/荘宗實錄薛史紀及元行欽傳明宗實録皆云行欽聞行珪)¶
(降晉帥兵攻之惟周太祖實錄髙行周傳云行欽称留後行/珪城守不從然恐行周卒時去燕亡已乆行周名位尊顯門)¶
(生故吏虛羙其兄弟故/与諸說特異今從衆書)¶
王從珂爲李嗣源子(張昭於囯初修唐廢帝實錄云廢/帝諱從珂明宗皇帝之元子也母)¶
(曰宣憲皇后魏氏鎮州平山人中和末明宗徇地山東留戍/平山得魏后帝以光啓元年正月二十三日生於外舍屬趙)¶
(人負盟用兵不息音問阻絶帝甫十嵗方得帰宗時明宗爲/禆將性闊達不能治生曹后亦疏於畫略生計所資惟宣憲)¶
(而已曹后未有怠𦙍幹家宣室帝与部曲王建立皇甫立代/比往來供饋曹后憐之不異所生薛史未帝諱從珂本姓王)¶
(氏鎮州人也母宣憲皇后魏氏以光啓元年生帝於平山景/福中明宗爲武皇騎將略地至平山遇魏氏虜之帝時年十)¶
<pb:KR2b0008_SBCK_028-9a>¶
(餘歲明宗養為己子劉恕取廢帝錄以為明宗即位後不立/從珂而欲立從榮從榮死傳位於從厚故人皆謂從珂為養)¶
(子按張昭仕明宗為史官異代修廢帝錄旡所諱避而不言/養子事似可信然李克用光啟元年以前未嘗徇地山東又)¶
(從珂若果是明宗子明宗必不捨之/而立從榮從珂亦當不服今從薛史)¶
七月蜀太子元膺殺唐道襲(九囯志建將七夕出游先/一日元膺召諸軍使及諸)¶
(王宴飲邸第中且議七夕從行之礼而集王宗翰等不至又/曰詰朝元膺入白建曰潘峭毛文錫離閒兄弟將圖不軌又)¶
(曰及聞唐襲徴兵乃遣伶官安悉香諭軍使全殊率天武甲/士以自衞又曰明日徐瑶常謙与懷勝軍使嚴璘等恊謀以)¶
(所部兵挾元膺以逐唐襲元膺介馬率卒過其兄宗賀之門/召与同進宗賀曰兵起无名不敢奉命又曰建急召宗侃宗)¶
(賀及諸軍使令以兵討寇乃逐唐襲至城西斬之尽殺屯營/兵又自大安門登陴以入攻瑶謙等歐陽史曰元膺与伶人)¶
(安悉香軍將喻全殊率天武兵自衞召大將徐瑶常謙率兵/出拒襲与襲戰神武門襲中流矢墜馬死十囯紀年丁朱元)¶
(膺令軍使喻全殊帥天武兵自衞戊申徐瑶常謙及左大昌/軍使王承燧等各帥所部兵奉元膺攻唐道襲道襲自私第)¶
(被甲乗馬過王宗賀門邀之宗賀曰兵起无名且不奉詔公/宜緩行元膺遣天武將唐據帥親兵逐道襲至城西斬之据)¶
<pb:KR2b0008_SBCK_028-9b>¶
(九囯志云徐瑶等挾元膺以逐唐襲似襲在宫中欲逐出之/也歐陽史云元膺召瑶等率兵出拒襲攻東宫而元膺拒之)¶
(紀年云瑶等奉元膺攻道襲襲自私第被甲乗馬似道襲出/在外第元膺就攻之也按道襲止以挾君自重既勸蜀主發)¶
(兵自衞豈肯更出在外第必止於禁中也盖瑶等引兵攻宫/禁以求道襲道襲以屯營兵出拒戰兵敗走至城西為唐據)¶
(所殺耳九囯志又云元膺介馬率卒過其兄宗賀之門召与/同進是元膺邀宗賀也紀年云道襲自私第被甲乗馬過宗)¶
(賀門要之是道襲邀宗賀也按道襲私第安得有兵觀宗賀/所荅之辭似語太子非語道襲也若語道襲宜勸之速入宿)¶
(衞豈得云公宜緩行也潘炕言太子非有它志陛下宜面諭/大臣以安社稷盖當時蜀主聞乱既信道襲之言又不忍討)¶
(太子旡决然號令故炕言太子旡它志當召大臣討徐瑶等/為乱者耳九囯志云令宗侃等出兵討寇乃逐唐襲至城西)¶
(斬之是官軍斬襲也若然何故/明日遽加襲贈謚乎此必誤也)¶
<pb:KR2b0008_SBCK_028-10a>¶
¶
資治通鑑考異卷第二十八¶

