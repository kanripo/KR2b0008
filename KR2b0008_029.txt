# -*- mode: mandoku-view -*-
#+TITLE: 資治通鑑考異
#+DATE: 2015-09-23 09:43:30
#+PROPERTY: JUAN 28
<pb:KR2b0008_SBCK_029-1a>¶
資治通鑑考異卷第二十九¶
　　　　　　　　　　　　　　　　　　臣¶
　　　司馬　光奉　勑編集¶
　　後梁紀下¶
貞明元年二月王殷自焚(莊宗列傳朱友貞傳云乾化四/年十一月㧞徐州殷自燔死五)¶
(代通錄薛史紀及王殷傳/皆云貞明元年春今從之)¶
三月趙巖等請分魏博六州為兩鎮(莊宗列傳宰相/敬翔租庸使趙)¶
(巖判官邵賛等為友貞畫策分魏博/六州為兩鎮薛史旡敬翔名今從之)¶
己丑魏軍亂(莊宗列傳二十七日劉鄩屯南樂遣龍驤都/將王彦章以五百騎入魏州是夜三鼔魏軍)¶
(乱是月辛酉朔薛史紀云己丑魏博軍/作乱蓋莊宗列傳九字誤為七字耳)¶
四月李保衡殺李彦魯(蜀書劉知俊傳保衡/作彦康今從薛史)¶
<pb:KR2b0008_SBCK_029-1b>¶
五月牛存節屯楊劉(牛存節傳楊劉作陽留或陽劉/今從唐裴度傳及薛史諸人傳)¶
六月晉王以李存進爲天雄都廵按使(莊宗實錄云爲/軍城使存進傳)¶
(云都部署莊宗列傳及薛史存進/傳皆云天雄軍都廵按使今從之)¶
七月晉王以李巖爲澶州刺史(莊宗實錄作李/嚴今從薛史)¶
周德威擒斥候者斷腕縱之使言已據臨清(薛史徳/威聞劉)¶
(&KR2872;東還急趍南宫知鄩軍在宗城遣十餘騎廹其營擒斥&KR0049;/者數十人皆倳刃於背縶而遣之既至謂鄩曰周侍中已據)¶
(宗城矣鄩軍大駭按倳刃於背其人豈能復活而言今從莊/宗實錄及薛史莊宗紀又鄩見在宗城而云周侍中據宗城)¶
(蓋臨清/字誤耳)¶
髙行周言代州養壯士亦爲大王(周太祖實錄晉王密令/人啗之利祿行周辭曰)¶
(揔&KR0249;用人亦爲囯家事揔&KR0249;猶事王也予家昆仲脱難再生/承揔管之厚恩安忍背之按明宗實錄此年猶爲代州刺史)¶
(天祐十八年始爲副揔&KR0249;此/言揔&KR0249;盖周太祖實錄之誤)¶
<pb:KR2b0008_SBCK_029-2a>¶
十一月乙丑改元(呉越備史云二月壬辰朔改/元大赦今從薛史末帝紀)¶
庚辰劉知俊奔蜀軍(十囯紀年知俊奔秦州庚戌來降/按上有甲戌下有癸未必庚辰也)¶
二年八月張筠弃相州走晉以李嗣源為刺史(劉恕/廣本)¶
(云筠奔東都授左衞上將軍莊宗實錄命李存審入城招抚/除昭德軍額仍舊𨽻魏州徙洺州刺史袁建豐為相州刺史)¶
(按上四月筠已遣人納款于晉此復云走者蓋始者文降今/為晉兵所廹故走耳筠既降晉今還猶得將軍者蓋潜通&KR0323;)¶
(於晉梁朝不知耳明宗實錄云八月張筠走移帝為相州刺/史九月為安囯軍節度而莊宗實錄云袁建豐為相州刺史)¶
(按明宗實錄建豐傳云戰胡桞陂時建豐猶為相州乃是天/祐十五年十二月蓋明宗初為相州移邢州後方除建豐莊)¶
(宗錄誤書在/張筠走下耳)¶
李存審為安國節度使(王&KR0270;五代㑹要薛史地理志樂/史寰宇記皆云梁建保義軍唐)¶
(同光元年改為安囯軍而莊宗明宗實錄列傳薛史存審傳/皆云此年授安囯節度使恐是才屬晉即改軍額㑹要等書)¶
(誤云同/光元年)¶
<pb:KR2b0008_SBCK_029-2b>¶
契丹陷晉蔚州虜振武節度使李嗣本(開元中振武/軍在朔州西)¶
(北三百五十里單于都䕶府城内𨽻朔方節度使乾元元年/置振武節度使領鎮北大都䕶麟勝二州後唐振武節度亦)¶
(帶安北都䕶麟勝等州觀察等使石晉以後皆/帶朔州刺史據此乃治尉州不知迁徙年月)¶
九月貝人殺張源德嬰城固守(莊宗實錄賊將張源德/固守貝州既聞河北皆)¶
(平而有翻然之志詢謀於衆羣賊皆河南人懼其歸罪不從/因殺源德噉人為糧固守其城王歸厯年攻圍賊既食竭呼)¶
(我大將曰今欲請罪懼晉王不我赦我將衿甲持兵而見已/即解之如何報曰旡便於此者賊衆三千衿甲出降我將甘)¶
(言喻之俱釋兵解甲既而四靣陳兵皆殺之歐陽史死事傳/曰晉王入魏河北六鎮数十州之地皆歸晉獨貝一州圍之)¶
(踰年不可下城中食且盡貝人勸源德出降源德不從遂見/殺按源德若以不降而死其衆當即降於晉豈得猶拒守与)¶
(晉邀約而後出哉明是衆懼/死不降耳今從莊宗實録)¶
十月鄭珏同平章事(薛史梁末帝紀无珏初拜相年月此/年十月丁酉以中書侍郎平章事鄭)¶
(珏兼刑部尚書平章事至貞明四年四月己酉又云以中書/侍郎平章事鄭珏兼刑部尚書疑貞明二年拜相四年轉刑)¶
<pb:KR2b0008_SBCK_029-3a>¶
(部尚書也本傳云累迁礼部侍郎貞明中拜平章事唐餘錄/均帝紀貞明二年十月丁酉礼部侍郎鄭珏為中書侍郎平)¶
(章事今從之又髙若拙後史補云珏應一十九㪯方㨗姓名/為第十九人第行亦同自登第凡十九年為宰相今按珏光)¶
(化三年及第自光化三年至/此年纔十七年矣又不可合)¶
十二月慶州叛賀瓌討之(薛史賀瓌傳貞明二年慶州/叛為李継陟所據帝命左龍)¶
(虎統軍賀瓌為西靣行營馬歩軍都指揮使兼諸軍都虞&KR0049;/与張筠破涇鳯之衆三万下寧衍二州此非小事而末帝紀)¶
(李茂貞傳皆旡惟瓌/傳有之今以為據)¶
契丹阿保機稱帝改元神冊(紀年通譜云舊史不記保/機建元事今契丹中有曆)¶
(日通紀百二十年月景祐三年冬北使幽薊得其曆因閱年/次以乙亥為首次年始著神策之元其後復有天賛按五代)¶
(契丹傳自邪律德光乃記天顕之名疑當時未得其傳不然/虜人恥保機无號追為之耳保機虜中又號天皇王虜庭雜)¶
(記曰太祖一㪯併吞奚囯仍立奚人依舊為奚王命契丹監/督兵甲又滅勃海虜其王大諲譔立長子為勃海東丹王號)¶
(人皇王自號天皇王始立年號曰天賛又曰神冊囯称大遼/於所居大部落置樓謂之西樓今謂之上京又於其南木葉)¶
<pb:KR2b0008_SBCK_029-3b>¶
(山置樓謂之南樓又於其東千里置樓謂之東樓又於其北/三百里置樓謂之北樓太祖四季常遊獵於四樓之間又曰)¶
(阿保基变家為囯之後始以王族號為横帳姓世里没里以/漢語譯之謂之耶律氏賜后族姓曰蕭氏王族惟与后族通)¶
(昏其諸部若不奉北主之命不得与二部落通昏歐陽史曰/阿保機用其妻述律䇿使人告諸部大人曰我有鹽池諸部)¶
(所食然諸部知食塩之利而不知塩有主人可乎當來犒我/諸部以為然共以酒㑹塩池阿保機伏兵其旁酒酣伏發尽)¶
(殺諸部大人遂立不復代阿保機称皇帝前史不見年月莊/宗列傳契丹傳在莊宗即帝位李存審守范陽後漢髙祖實)¶
(錄唐餘錄皆云阿保機設䇿併諸族遂称帝在乾寧中刘仁/恭鎮幽州前薛史在莊宗天祐末按紀年通譜阿保機神策)¶
(元年嵗在丙子乃莊宗天祐十三年梁貞明二年似不在天/祐末及莊宗即位後編遺錄開平二年五月太祖賜阿保機)¶
(記事猶呼之為卿及言臣事我朝望囯家降使冊立必未稱/帝安得在刘仁恭鎮幽州前唐餘錄全取漢髙祖實錄契丹)¶
(事作傳最為差錯不知其称帝實/在向年今因其改年號置於此)¶
韓延徽入契丹(漢髙祖實錄延徽傳云天祐中連帥刘守/光攻中山不利欲結北戎遣延徽將命入)¶
(虜刘恕以為刘守光乃幽州後未嘗攻定州惟唐光化三年/汴將張存敬拔嬴莫攻定州刘仁恭遣守光救定州為存敬)¶
<pb:KR2b0008_SBCK_029-4a>¶
(所敗恐是此時仁恭方為幽帥非守光也按劉仁恭父子彊/盛之時常陵暴契丹豈肯遣使与之相結乾化元年守光攻)¶
(易定王處直求救於晉故晉王遣周德威伐之其遣延/徽結契丹盖在此時然事无顕據故但云衰困附於此)¶
四年六月蜀主殂(北夣𤨏言云余聞公弼親吏曹處琪言/建疑信王暴卒唐文扆与徐妃張格隂)¶
(謀使尚食進雞燒餅因寘毒建疾困大臣魏𢎞夫等請誅文/扆建曰太子好酒色若不克負荷幸旡殺之徐氏兄弟勿与)¶
(兵權言訖長吁而逝劉恕按舊史貶文扆後二十/七日蜀主始殂疑曹處琪之妄孫光憲從而記之)¶
呉朱瑾殺徐知訓知誥即日引兵濟江(呉錄九囯志徐/&KR0599;江南錄知訓)¶
(死知誥過江皆旡日江南録曰先主聞乱即日以州兵度江/至廣陵㑹瑾自殺因抚定其衆十囯紀年呉史六月乙夘瑾)¶
(設知訓踰城自殺戊午知誥入揚州代知訓執政己未誅瑾/黨与廣本戊午知誥親吏馬仁裕聞知訓死自蒜山渡白知)¶
(誥知誥即日帥兵入揚州抚定吏民按楊潤相/去至近知誥豈得四日然後聞之今從江南錄)¶
七月戊戌呉以徐知誥為淮南節度行軍副使内外¶
馬歩都軍副使通判府事(按十囯紀年六月乙邜知訓被/殺至此四十四日呉之政事必)¶
<pb:KR2b0008_SBCK_029-4b>¶
# SB1_0184-095.png
# page missing
<pb:KR2b0008_SBCK_029-4b>¶
(濮州也李嗣昭傳嗣昭云賊无營壘去臨濮地逺日已晡晩/皆有歸心但以精騎撓之无今夕食晡後追擊破之必矣我)¶
(若収軍拔寨賊入臨濮俟彼整齊復來則勝負未决是又以/濮陽即為臨濮也按薛史梁紀貞明五年四月制書於濮州)¶
(稅課是濮州猶屬梁也莊宗實錄天祐十六年十二月攻下/濮陽下教告諭曹濮百姓勸令歸附是濮州未屬晉也又賀)¶
(瓌屯土山西晉軍在其東彦章已西入濮陽瓌豈得更東歸/臨濮疑宝傳濮州嗣昭傳臨濮皆當為濮陽史氏文飾之誤)¶
(也又莊宗實錄去年十二月晉已拔濮陽至此又云攻下濮/陽按薛史梁紀去年十二月晉人攻濮陽䧟之今年十二月)¶
(又云晉人陷濮陽唐紀去冬拔濮陽今年四月追襲賀瓌至/濮陽十二月无攻下濮陽事賀瓌傳貞明四年領大軍營於)¶
(行臺村十二月戰敗四月退軍行臺尋卒若非實錄及梁紀/重複則是去冬唐雖得濮陽弃而不守今年冬復攻拔之也)¶
六年四月李琪罷為太子少保(薛史止有琪作相月日/无罷相年月故終言之)¶
朱友謙取同州晉正以朱令德為節度使(莊宗列傳上/令幕客王正)¶
(言送節旄賜之莊宗實録列傳薛史友謙傳皆云友謙以令/德為帥請節鉞不許薛史末帝紀貞明六年云陷同州以令)¶
(德為留後表求節旄不允而貞明四年六月甲辰以/歙州刺史朱令德為忠武留後恐是四年已陷同州)¶
<pb:KR2b0008_SBCK_029-5a>¶
五月徐温言使楊氏無男有女亦當立(呉錄九囯志/有女當立之)¶
(語在誅張顥時今從薛史十囯紀年王疾病大丞相溫來朝/議亡嗣君門下侍郎嚴可求言王諸子皆不才引蜀先主顧)¶
(命諸葛亮事溫以告知誥知誥曰可求多知言未必誠不過/順大人意尔溫曰吾若自取非止今日張顥之乱嗣王㓜弱)¶
(政在吾手取之易於反掌然思太祖大漸欲傳位劉威吾獨/力爭太祖垂泣以後事託我安可忘也乃与内樞密使王令)¶
(謀定䇿稱隆演命迎丹陽公溥監囯己丑隆演卒六/月戊申溥即王位恐可求亦不應有此言今從薛史)¶
龍德元年正月張承業諫晉王稱帝遂得疾不復起¶
(莊宗實錄上初獲王玺諸將勸上復唐正朔承業自太原急/趣謁上曰殿下父子血戰三十餘年蓋縁報囯復仇為唐宗)¶
(社今元凶未殄軍賦不充河朔數州弊於供億遽先大號費/養兵之事力困凋弊之生靈臣以此為一未可也殿下既化)¶
(家為囯新創廟朝典礼制度須取太常凖的方今礼院未見/其人儻失舊章為人輕笑二未可也因泣下沾衿上曰余非)¶
(所願柰諸將意何承業自是多病日加危篤卒官莊宗列傳/上受諸道勸進將簒帝位承業以為晉王三代有功於囯先)¶
(王怒賊臣簒逆匡復舊邦賊既未平不宜輕受推戴方疾作/肩輿之鄴宫見上力諫大指皆如實録薛史唐餘錄皆与莊)¶
<pb:KR2b0008_SBCK_029-5b>¶
(宗列傳同五代史闕文承業謂莊宗曰吾王世奉唐家最為/忠孝自貞觀以來王室有難未甞不從所以老奴三十餘年)¶
(為吾王捃拾財賦召補軍馬者誓滅逆賊朱温復本朝宗社/耳今河朔甫定朱氏尚存吾王遽即大位可乎莊宗曰柰諸)¶
(將意何承業知不可諫止乃慟哭曰諸侯血戰本為李家今/吾正自取之誤老奴矣即歸太原不食而死秦再思洛中紀)¶
(異承業諫帝曰大王何不待誅克梁孽更平呉蜀俾天下一/家且先求唐氏子孫立之復更以天下讓有功者何人輒敢)¶
(當之讓一月即一月牢讓一年即一年牢設使髙祖再生太/宗復出又胡為哉今大王一旦自立頓失從前仗義征伐之)¶
(㫖人情怠矣老夫是閹官不愛大王官職富貴直以受先王/付囑之重欲為先王立万年之基尔莊宗不能從乃謝病歸)¶
(太原而卒歐陽史兼采闕文紀異之意按實錄等書承業止/惜費多及儀物不備太似淺陋如闕文所言承業事莊宗父)¶
(子數十年唐室近親已盡豈不知其欲自取之意乎襃美承/業亦恐太過又按傳真以天祐十八年正月献寶承業以十)¶
(九年十一月卒云即歸太原不食而死亦非實也/如紀異之語承業為莊宗忠謀近得其實今取之)¶
五月劉鄩飲酖而卒(莊宗實錄云憂恚發病卒薛史云張/宗奭承朝廷密㫖逼令飲酖而卒今)¶
(從/之)¶
<pb:KR2b0008_SBCK_029-6a>¶
二年四月晉王以李繼韜為安義留後(按潞州本號/昭義軍今以)¶
(継韜為安義留後蓋晉王避其父諱改之耳及継韜降/梁梁亦以為匡義節度使今人猶謂澤州為安義云)¶
　　　後唐紀上¶
莊宗同光元年二月以盧程為相(薛史唐紀作盧澄今/從實錄莊宗列傳)¶
呉越王鏐始建國置百官(十囯紀年鏐功臣諸子領節制/皆署而後請命居室服御窮極)¶
(侈靡末年荒恣尤甚錢氏據兩浙逾八十年外厚貢献内事/奢僣地狹民衆賦歛苛暴雞魚卵菜纎悉収取斗升之逋罪)¶
(至鞭背毎笞一人則諸桉吏各持其簿列于庭先唱一簿以/所負多少為笞己次吏復唱而笞之盡諸簿乃止少者猶笞)¶
(数十多者至五百餘訖于囯除人苦其政呉越備史稱鏐節/儉衣衾用紬布常膳惟甆漆噐寢帳壊恭穆夫人欲易以青)¶
(繪鏐不許甞歲除夜㑹子孫皷琴未數曲止之曰聞者以我/為長夜之飲遂罷錢易家話稱鏐公燕不二&KR0325;胾衣必三幹)¶
(然後易劉恕以為錢元瓘子信撰呉越備史備史遺事忠懿/王勲業志戊申英政錄𢎞倧子易撰家話俶子惟演撰錢氏)¶
(慶系圖譜家王故事秦囯王貢奉錄故呉越五王行事失實/尤多虛美隱惡甚於他囯按錢鏐起於貧賤知民疾苦必不)¶
<pb:KR2b0008_SBCK_029-6b>¶
(至窮極侈靡其奢汰暴歛之事/盖其子孫所為也今從家話)¶
七月梁主徴王彦章還大梁(歐陽史云末帝罷彦章以/段凝為招討使彦章馳至)¶
(京師入見以笏畫地自陳勝敗之迹巖等/諷有司劾彦章不恭勒還第今從实錄)¶
八月梁敬翔李振請罷段凝(歐陽史以為太祖時事按晉/人取魏愽然後与梁以河為)¶
(境故常以大軍守之太祖時未也就使當時曽屯軍河上亦/未繫社稷之安危也况太祖時振言聼計從均王時始踈斥)¶
(此必均王時事也既不知其的在/何時故因凝任招討使而見之)¶
蜀内皇城使潘在迎(在迎先為内皇城使貶雅州蜀主/北廵為馬歩使今不知何官故且)¶
(称其/舊官)¶
九月李從珂敗王彦章前鋒於遞坊鎮(薛史作遞公/鎮今從實錄)¶
十月梁主殺邵王友誨等(薛史云友諒友能友誨莊宗入/汴同日遇害按中都既敗均王)¶
(親弟猶疑而殺之况其從弟甞/為乱者豈得獨存故附於此)¶
<pb:KR2b0008_SBCK_029-7a>¶
皇甫麟(莊宗實錄麟作鏻今/從莊宗列傳及薛史)¶
帝命訪求梁主或以其首獻(實錄帝慘然曰敵惠敵怨/不在後嗣朕与梁上十年)¶
(戰爭恨不生識其面按莊宗漆均王首藏/之太社豈有欲全之之理此特虚言耳)¶
漆朱友貞首藏太社(薛史末帝紀云詔河南尹/張全義収葬之今從實録)¶
十一月張全義請帝遷都洛陽(實錄甲辰議修洛陽太/廟按梁以汴州為東京)¶
(洛京為西京莊宗以魏州為東京太原為西京真定為北都/及滅梁廢東京復為汴州以永平軍為西京而不云以洛陽)¶
(為何京若以為東京則与魏州无以異諸書但謂之洛京亦/未甞有詔改梁西京為洛京也至同光三年始詔依舊以洛)¶
(京為東都或者以永平為西京時即改梁西京為/洛京而史脫其文也今无可質正故但謂之洛陽)¶
十二月髙季興過襄州斬關而去(五代史補季㒷行/已浹旬莊宗且悔)¶
(遽以急詔命襄州節度劉訓伺便圖之无何季㒷至襄州就/館而心動謂親吏曰梁先輩之言中矣与其住而生不若去)¶
(而死遂弃輜重与部曲数百人南走至鳯林關已昬黒於是/斬關而出是夜三更向之急詔果至刘訓度其去逺不可逐)¶
<pb:KR2b0008_SBCK_029-7b>¶
(而止王㪯天下大定録亦云莊宗遣使追之不及按季/㒷自疑故斬關夜遁耳未必莊宗追之也今從薛史)¶
二年正月岐王上表稱臣(茂貞改封秦王薛史无的確/年月實錄同光元年十一月)¶
(壬寅巳称秦王茂貞遣使賀収復自後皆称秦王至二年二/月辛巳制秦王李茂貞可封秦王豈有秦王封秦王之理必)¶
(是至時始自岐/王封秦王也)¶
五月戊申蜀主遣李嚴還(實錄七月戊午蜀遣歐陽彬/朝貢十月癸巳遣客省使李)¶
(嚴充蜀川回信使三年八月戊辰嚴自西川廻蜀書四月己/巳朔唐使李嚴來聘五月戊申遣嚴歸本囯十一月己未朔)¶
(遣彬爲唐囯通好使按錦里耆舊傳是歲遣歐陽彬通聘洛/京莊宗遣李嚴來修好笏記云豈謂大蜀皇帝特遣蘇張之)¶
(士來追唐蜀之歡吾皇迴感於蜀皇復礼逺酬於厚礼然則/嚴爲回信使也或者歐陽彬之前蜀已有入洛之使乎若如)¶
(實録年月則李嚴以二年十月奉使至三年八月方歸何留/之乆乎十囯紀年蜀史又云九月己亥唐帝遣李彦稠夾使)¶
(十一月辛丑遣彦稠東還又八月以後遣王宗鍔等戍洋利/以備東師似用宋光葆之言十一月以後以唐囯通好召諸)¶
(軍還似因彦稠來而罷/之今並從蜀書年月)¶
<pb:KR2b0008_SBCK_029-8a>¶
十一月蜀主遣歐陽彬來聘(實錄七月戊午蜀主遣戶部/侍郎歐陽彬來使致書用敵)¶
(囯礼蜀書後主紀十一月乙未命翰林斈士/兵部侍郎歐陽彬為唐囯通好使今從之)¶
三年十月丁丑蜀威武城降(實録十月戊寅魏王継岌/至鳯州王承㨗以鳯㒷文)¶
(成四州降前一日康延孝李嚴至故鎮威武城唐景思等降/按今故鎮在鳯州西四程延孝未下鳯州何能先至故鎮又)¶
(蜀之于禦必在鳯州之東或者當時鳯州之/東别有威武城亦名故鎮非今之故鎮欤)¶
辛巳興州刺史王承鑒弃城走(實錄甲申魏王至故鎮/康延孝収㒷州十囯紀)¶
(年辛巳承鑒出奔甲申継岌/郭崇韜至威武城今從之)¶
十一月自出師至克蜀凡七十日(實錄自㒷師出洛至/定蜀城計七十五日)¶
(薛史因之按唐軍九月戊申離洛城十一月/丁巳入成都止七十日耳實錄薛史之誤也)¶
十二月郭崇韜表董璋為東川節度使(荘宗實録/十二月丙)¶
(寅以靜難節度使董璋為東川節度副大使又康延孝傳云/郭崇韜除董璋為東川節度使延孝与華州節度使毛璋見)¶
<pb:KR2b0008_SBCK_029-8b>¶
(崇韜請以工部任尚書為東川帥崇韜怒曰紹琛反耶敢違/吾節度不及二旬崇韜為継岌所害按大軍以十一月二十)¶
(八日丁巳入西州至十二月八日丙寅除董璋東川凡十日/明年正月八日殺崇韜至此凡六十日而云不及二旬崇韜)¶
(遇害日月殊不相合蓋十二月丙寅崇韜始表璋/鎮東川之日耳非降制日也云不及二旬亦恐誤)¶
王宗弼求西川崇韜陽許之(實錄薛史皆云崇韜以蜀/帥許之按崇韜有識略豈)¶
(可㒷大兵取西川反以与宗弼乎此庸人所不為也蓋於時/宗弼尚據成都崇韜恐其悔而違拒故陽許之以安其意耳)¶
明宗天成元年二月己亥魏王繼岌至利州遣任¶
圜等討李紹琛(莊宗實錄己亥継岌奏康延孝叛遣任/圜追討按延孝丁酉叛於劎州豈得己)¶
(亥奏報已至洛廣本己亥魏王至利州桔栢津使夜來告継/岌言李紹琛令断浮梁継岌署任圜為副招討使令率七千)¶
(人騎与都指揮使梁漢顒/監軍李廷安討之今從之)¶
三月甲子夜張破敗作亂(莊宗實錄壬戌今上至鄴都/癸亥夜張破敗作乱明日入)¶
(鄴都明宗實録三月六日帝至鄴都八日夜破敗作乱薛史/莊宗紀壬子嗣源至鄴都甲寅夜破敗作乱明宗紀与實錄)¶
<pb:KR2b0008_SBCK_029-9a>¶
(同按長曆此月丁巳朔旡壬子/甲寅今從實録及明宗本紀)¶
四月李嗣源至罌子谷聞莊宗殂(莊宗實録云今上至/鄭州聞变今從明宗)¶
(實/錄)¶
李存沼者莊宗之近屬(唐愍帝實錄符彦超傳云皇弟/存沼薛史歐陽史彦超傳作存)¶
(霸莊宗列傳薛史張憲傳但云李存沼按莊宗弟无名存沼/者存霸自河中衣僧服而往非今日傳莊宗之命者也或者)¶
(武皇之姪莊宗之弟别无所/據不敢決定故但云近屬)¶
百宫請嗣源監國(監囯本太子之事非官非爵然五代/唐明宗潞王周太祖皆嘗監囯漢太)¶
(后令曰中外事取監囯處分又誥曰監囯可/即皇帝位是時直以監囯為称號也今從之)¶
李從襲勸魏王繼岌亟東行(莊宗實錄征蜀初為都/監後勸継岌殺郭崇韜)¶
(者李從襲也明宗實錄云宦官都監李継襲勸継岌東還及/令自殺又云任圜監軍李廷襲欲存康延孝及至華州為李)¶
(沖所殺者復云李從襲蓋從襲/誤為継襲廷襲今從莊宗實錄)¶
<pb:KR2b0008_SBCK_029-9b>¶
六月髙季興求夔忠萬三州(莊宗實錄王建於夔州/置鎮江軍節度以夔忠)¶
(万施為屬郡雲安監有𣙜塩之利建升為安州上㪯章平蜀/詔季㒷自収元管屬郡荆南軍未進夔州連帥以州降継岌)¶
(十囯紀年荆南史天成元年二月王表請夔忠万三州及雲/安監𨽻本道莊宗許之詔命未下莊宗遇弑六月王表求三)¶
(州明宗許之劉恕按莊宗實録及薛史帝紀同光三年十一/月庚戌荆南髙季㒷奏收復夔忠等州曾顔勃海行年記云)¶
(得夔忠万等州明宗實録及薛史韋說傳云討西蜀季㒷請/攻峽内先朝許之如能得三州俾為屬郡三川既定季㒷无)¶
(尺寸之功莊宗實錄同光四年三月丙寅髙季㒷請峽内夔/忠万等州割歸當道明宗實錄天成元年六月甲寅髙季㒷)¶
(奏去冬先朝詔命攻取峽力屬郡尋有施州官吏知臣上峽/率先歸投忠万夔三州旦夕期於収復被郭崇韜專將文字)¶
(約臣回歸方欲陳論便值更变此說𩔗近實故從之蓋三年/十月夔忠万三州降於継岌十一月庚戌季㒷奏請三州為)¶
(屬郡舊史誤云奏収復也行年記差鏐最多不可為據或者/夔州雖自降於継岌季㒷表云収復三州攘為己功亦无足)¶
(恠今從明/宗實録)¶
七月姚坤告哀於契丹(漢髙祖實錄作苖/紳今從莊宗列傳)¶
<pb:KR2b0008_SBCK_029-10a>¶
丙子葬莊宗(實錄乙亥梓宫發引是日迁幸雍陵/按莊宗實録哀冊文云丙子今從之)¶
九月契丹阿思没骨餒來(漢髙祖實録作沒姑餒/今從明宗實錄及㑹要)¶
是嵗呉越王鏐改元寶正(閻自若唐末汎聞録云同光/四年京師亂朝命断絶鏐遂)¶
(僣大號改元保正明年明宗錫命至廼去號復用唐正朔紀/年通譜云鏐雖外勤貢奉而隂爲僣切私改年號于其囯其)¶
(後子孫奉中朝正朔漸諱改元事及錢俶納土凡其境内有/石刻僞號者悉使人交午鑿滅之惟今杭州西湖落星山塔)¶
(院中有鏐封此山爲壽星寶石山僞詔刻之于石雖經鑱毁/其文尚可讀後題云寶正六年歲在辛卯明宗長㒷二年也)¶
(其元年即天成元年也好事者或傳曰保正非也余公綽閩/王事跡云同光元年春梁䇿錢鏐爲尚父來年改寶正元年)¶
(永隆三年呉越世宗文穆王薨林仁志王氏啓運圖云同光/元年梁封浙東尚父爲呉越囯王尋自改元寶正長㒷三年)¶
(呉越武肅王崩子世皇嗣永隆二年呉越世皇崩子成宗嗣/公綽仁志所記年歲差繆然可見錢氏改元及廟號故兼載)¶
(焉至今兩浙民間猶謂錢鏐/爲錢太祖今參取諸書爲據)¶
二年二月討髙季興東川董璋充東南面招討使夔¶
<pb:KR2b0008_SBCK_029-10b>¶
州刺史西方鄴副之(按梓䕫皆在荆南之西南而云東/南面者蓋據夔梓所向言之耳)¶
十月孫晟勸朱守殷反(江南録作孫忌今從/王溥周世宗實錄)¶
三年十二月髙季興卒(唐明宗實錄天成三年十一月壬/午房知温奏髙季興卒烈祖實錄)¶
(亦云乾貞二年十一月季興卒蓋傳聞之誤按陶榖季興/神道碑及勃海行年記皆云十二月十五日卒今從之)¶
四年九月供奉官烏昭遇使呉越(呉越備史十國紀年/皆云監門衛上將軍)¶
(蓋借官耳今從/實錄等諸書)¶
十二月呉徐知誥酖弟知詢(鄭文寶南唐近事烈祖曲/宴便殿引酖觥賜周本本)¶
(疑而不飲佯醉别引一巵均酒之半跪捧而進曰陛下千萬/歲陛下若不飲此非君臣同心同德之義也臣不敢奉詔上)¶
(色變無言乆之左右皆相顧流汗莫知所從伶倫申漸髙有/機智者竊諭其㫖乃乗談諧盡併兩盞以飲之内杯於懷中)¶
(亟趨而出上宻使親信持藥詣私苐解之已不及矣漸髙腦/潰而卒江表志烈祖曲宴引金鍾賜知詢酒曰願我弟百千)¶
(長壽知詢疑懼引佗器均之曰願與兄各享五百歲知誥不/飲乆之樂工申漸髙乗詼諧併而飲之至家腦潰而卒二書)¶
<pb:KR2b0008_SBCK_029-11a>¶
(皆出文寶而不同乃爾按知誥既即位欲除周/本自應多方不須如此云酖知詢近是今從之)¶
長興元年十一月甲戌王𢎞贄等破劎州(實錄辛巳軍/前奏今月十)¶
(三日王𢎞贄馮暉自利州入山路出劒門關外倒下殺董璋/把關兵士約三千人獲都指揮使清彦温大軍進攻入劎門)¶
(次又丙戌軍前奏今月十七日収下劎州破賊千餘人獲指/揮使劉太李昊蜀髙祖實錄己卯東川告急今月十八日北)¶
(軍自白衛嶺人頭山後過從小劎路至漢源驛出頭倒入劎/門打破關寨掩捉彦温及將士五百餘人遂相次搆喚大軍)¶
(據/關下營又龎福誠謝鍠相謂曰北軍昨來既得關寨之後/隔一日大軍㑹下至劒州而乃般運糧食燒舍自驚還奔關寨)¶
(十國紀年後蜀史壬申𢎞贄暉襲陷劎門癸酉攻焚劎州取/糧還屯劎門己夘東川告急使至成都知祥命衙内都指揮)¶
(使李肇帥兵五千赴援董璋自閬州帥兩川兵屯木馬寨先/是龎福誠謝鍠屯閬州北來蘇寨聞劎門陷懼北軍據劎州)¶
(帥部兵千餘人由間道先董璋至劎州壁于衙城後士卒方/食北軍萬餘人自北山馳下福誠等趨河橋迎擊之北軍小)¶
(却福誠帥數百人夜升北山顚轉至北軍壁外大呼譟鍠命/將士以弓弩短兵前急擊之北軍驚擾弃戈甲而遁鍠追襲)¶
(之北軍退保劎門十餘日不窺劎州按劎門至成都尚十許/程若十八日劎門失守何得二十日知祥已聞之邪今從實)¶
<pb:KR2b0008_SBCK_029-11b>¶
(録十三日壬申為定若隔一日下至劒州則十五日甲戌非/十七日也蓋思同等以大軍未至故収糧燒舍還保劒門故)¶
(福誠等得復入劔州李昊叙事甚詳無執劉太事今刪/之晉髙祖實錄云甲申平劒州破賊千餘人尤誤也)¶
契丹東丹王突欲來奔(實録阿保機妻令元帥太子往渤/海代慕華歸西樓欲立為契丹王)¶
(而元帥太子既典兵柄不欲之渤海遂自立為契丹王謀害/慕華其母不能止慕華懼遂航海内附按天皇王入汴猶求)¶
(害東丹者誅之豈有在/囯欲殺之理今不取)¶
二年閏五月殺安重誨(五代史闕文李從璋奮檛擊重誨/于地重誨曰重誨死无恨但不与)¶
(官家誅得潞王佗日必為朝廷之患言終而絶按重誨自以/私憾欲殺從珂當是時從珂未有䟦扈之跡重誨何以知其)¶
(為朝廷之患此恐是清泰簒立之/後人譽重誨者造此語未可信也)¶
<pb:KR2b0008_SBCK_029-12a>¶
資治通鑑考異卷第二十九¶

